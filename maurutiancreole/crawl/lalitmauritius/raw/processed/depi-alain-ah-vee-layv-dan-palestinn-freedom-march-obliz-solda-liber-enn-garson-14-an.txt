Depi Alain Ah-Vee layv dan Palestinn: Freedom March obliz solda liber enn garson 14 an
06.08.2004
Yer, dirizan Lalit, Alain Ah-Vee finn dir nu ki enn garson 14 an, abitan vilaz Falamya, ti "disparet". Apre buku kordinasyon avek vilazwa laba, Freedom march finn antam negosyasyon avek solda kot baryer. Zot finn bizin admet ki zot-mem ki finn aret garson-la, ek gard li. Freedom March finn kanpe kot baryer ek ekziz so liberasyon. Zordi gramatin nu finn gayn mesaz depi kamarad Alain pu dir "Garson 14 an finn libere. Nu ti refiz kit geyt tank larme pa larg li. Nu ti buze e dir nu pu reini ar tu abitan vilaz." Kumsa ki solda finn oblize liber garson-la.

