 Grad 9


Based on the National Curriculum Framework: Grades 7, 8 & 9  (2016) - Nine-Year Continuous Basic Education

 Nom: ________________________________________________
Prenom: _____________________________________________
IProfessor Vassen Naëck   - Head Curriculum Implementation, Textbook Development and Evaluation
KREOL MORISIEN PANEL
Beatrice Antonio-Françoise    - Panel Coordinator, Lecturer, MIE
Nuckiren Pyeneeandee      - Senior Lecturer, Officer in charge Kreol Unit, MIE Dr Shrita Hassamal     - Lecturer, MIE
Dr Yannick Bosquet      - Senior Lecturer, UoM Dr Guilhem Florigny      - Lecturer, UoM
Marjorie Munien      - Deputy Rector, Vice-President of the Creole Speaking Union
Yani Maury        - MPhil/PhD Student, UoM, Resource Person for the Kreol Rodrige
Christelle Ah-Choon Angeline    - Representative of the Creole Speaking Union
Tenusha Jundoosing     - Educator, Poet, Prize Winner, Literary Contest of the Creole Speaking Union
Cindy François Lam Ching Kow   - Educator
VALIDATION PANEL
Akademi Kreol Repiblik Moris (AKRM)
Design
Leveen Nowbotsing     - Graphic Designer
© Mauritius Institute of Education (2021)
ISBN : 978-99949-53-75-2
Consent from copyright owners has been sought. However, we extend our apologies to those we might have overlooked. All materials should be used strictly for educational purposes.

II Foreword
This textbook is designed for Year 3 of the Extended Programme (EP). It is based on the Nine Year Continuous Basic Education (NYCBE) curriculum for Grades 7, 8 and 9 which is accessible through the MIE’s website, www.mie.ac.mu.  The textbook builds upon the competencies acquired in the first two years of the Extended Programme. The content and pedagogical approaches are adapted to the cognitive level and profile of the students, while also paving the way for them to acquire essential skills and knowledge to move to the next level.  The fact that the material is contextualised will certainly make it highly appealing to the learners. The writing of the textbooks involved several key contributors, namely academics from the MIE and educators from Mauritius and Rodrigues, as well as other stakeholders. It took into account feedback obtained during community-of-practice sessions to ensure relevance and adequacy. This was a highly innovative approach which promoted a valuable partnership with EP educators during and for the development of educational resources. We are especially appreciative of the insight brought by educators whose suggestions emanated from long-standing experience and practice in the field. The development of textbooks has been a very challenging exercise for the writers and the MIE. We had to ensure that the learning experiences of our students are enriched through approaches which appeal to them, without compromising on quality. I would, therefore, wish to thank all the writers and contributors who have produced content of high standard, thereby ensuring that the objectives of the National Curriculum Framework are skilfully translated through the textbooks. Every endeavour involves several dedicated, hardworking and able staff whose contribution needs to be acknowledged. Professor Vassen Naëck, Head Curriculum Implementation and Textbook Development and Evaluation provided guidance with respect to the objectives of the NCF, while ascertaining that the instruction designs are appropriate for the age group targeted. I also acknowledge the efforts of the graphic designers who put in much hard work to maintain the quality of the MIE publications.
My thanks also go to the support staff who ensured that everyone receives the necessary support and work environment which is conducive to a creative endeavour.
I am equally thankful to the Ministry of Education, Human Resources, Tertiary Education and Scientific Research for actively engaging the MIE in the development of the textbooks for the reform project. I wish enriching and enjoyable experiences to all users of the new set of Grade 9 textbooks.
Dr O Nath Varma
Director
Mauritius Institute of Education

III Prefas
Nou pou rapel ki Maniel Grad 8 Kreol Morisien ti met laksan lor bann tem ki kadre avek liniver anvironnmantal bann zenn ki pe viv dan 21
em
 siek. Pou Maniel Grad 9 Kreol Morisien, nou finn swazir pou al dan mem direksion. Se pou sa rezon-la ki dan Sapit 1, nou pou dekouver tem lamizik ki pou antrenn nou ver Sapit 2 ki konsantre lor bann invansion. Dan Sapit 3, nou pou al sirtou dekouver bann diferan mwayin transpor ki ena dan Moris ek an zeneral, ek li pou transport nou ver Sapit 4 ki koz lor dekouvert langaz. Nou pe terminn par enn Sapit 5 ki ena pou tem: ‘Perspektiv lor lavenir’. Li enn rapel ki apre Grad 9, bann zenn pou bizin fer enn swa lor bann diferan perspektiv ki pou prezant devan zot.
Kouma pou Maniel Grad 8, nou espere ki sa liv-la pou fer plezir otan piblik zelev ki piblik adilt. Sa maniel-la finn realize gras-a soutien ek koudme plizier dimounn ek institision. Parmi bann institision, nou pou sit MIE, Liniversite Moris (UoM), Minister Ledikasion ek Resours Imin, Ledikasion Tersier ek Resers Siantifik ek Akademi Kreol Repiblik Moris (AKRM). Lekip ki finn permet realizasion sa maniel-la ek momem tenir pou remersie an partikilie Dr Om Varma, Direkter MIE, Professer Vassen Naëck, Head of Curriculum MIE, ek Profeser Arnaud Carpooran, Dwayen Fakilte Sians Sosial ek Humanities UoM, pou zot konfians ek zot soutien. Beatrice Antonio-Françoise
Kordinatris, Lecturer, Kreol Unit, MIE

IVSapit 1: Lamizik1 – 28
Sapit 2: Bann invansion29 – 50
Sapit 3: Mwayin transpor51 – 70
Sapit 4: Dekouvert langaz71 – 92
Sapit 5: Perspektiv lor lavenir93 – 114Tab-de-matier
VVI Sapit 1
Lamizik
1| Kreol Morisien – Sapit 1Ribrik 1 – Lektir-Konpreansion
Lir sa text-la, answit reponn bann kestion.
LAMIZIK DAN LAPO
Anushka Shankar konsidere kouma enn parmi bann meyer zwer sitar dan lemond. Li finn zwe avek bann gran-gran artist kouma Herbie Hancock, Sting, Chaka Khan e li finn ousi zwe dan boukou pei kouma Langleter, Lafrans, Lenn ek Moris. Tou dimounn rekonet, ek limem an-premie ki, si pa ti ena so papa, li pa ti pou ariv kot li ete azordi.
Anfet, Ravi Shankar finn premie star internasional lamizik indien. Se probableman kolaborasion ki ti ena ant li ek George Harrison – enn manb group Beatles – an 1966 ki finn kontribie pou ki lemond antie konn li. Sa lepok-la, Anushka pa ti ankor ne. Depi sa dat-la ziska so lamor an 2012, li finn zwe sitar partou dan lemond e li finn gagn plizier rekonpans.
Anushka rakonte: “Mo pa finn trouv mo papa souvan kan mo ti ti-baba. Mo ti konpran bien vit ki li ti enn gran mizisien parski sak fwa ki nou ti al so bann konser, ti ena boukou dimounn. Kan mo papa finn konpran ki mwa ousi mo anvi vinn mizisien, toutswit li finn deside ki limem pou mo profeser. Li finn enn extra bon guru.”
Ravi Shankar finn fer ledikasion so tifi limem e finn fer li dekouver bann tradision lamizik klasik indien. Se sa bann leson lamizik la ki finn fer zot relasion ranforsi.
“Nou relasion finn vinn inik gras-a sa bann leson-la. Nou finn partaz enn nivo kominikasion profon ki zis lamizik kapav done.”
Depi laz 13 an, Anushka finn zwe ek so papa dan boukou pei e souvan sa finn fer li pa al lekol. Se akoz sa ousi ki, konpare ar lezot zanfan so laz, li pa finn fer boukou kamarad.
Mem si li finn kontign zwe ek so papa ziska ki li vinn enn adilt, Anushka finn koumans enn karyer solo laz 17-an kan li finn fer so premie album. Zordi, so lamizik nepli kouma lamizik so papa. Bann son ki li fer reflet boukou so leritaz miltikiltirel (li finn pas so lanfans ant Lenn ek Langleter).
“Ena boukou eleman mo leritaz dan mo lamizik parski mo krwar ki sa rann li pli fasil pou dimounn konpran. Answit, mo pe sey demistifie sitar ek lamizik ki mo zwe. Boukou dimounn ankor get li dan enn manier inpe tradisionel. Kan zot tann sitar zot pans bann zafer spiritiel, lansan tousala. Mwa mo pe sey montre ki profonder linstriman-la ena. Se sa ki mo anvi partaze ek dimounn ki vinn dan mo bann konser.”


Referans foto: http://www.beachcomber-events.
com/fr/anoushka-shankar
2| Kreol Morisien – Sapit 1Apart so bann konser, Anushka Shankar finn travay pou bann fim e li finn ekrir dan bann zournal indien. An 2002, li finn ekrir biografi so papa, Bapi: Lamour mo lavi.
Referans foto: http://www.beachcomber-events.com/fr/anoushka-shankar
1. Reponn par Vre (V) ou Fos (F). Zistifie sak repons.

V/F
a. Anushka Shankar zwe tabla. ___________________________________________________________________
b. Ravi Shankar finn zwe zis dan Lenn.
___________________________________________________________________
c. Ti touletan ena lafoul dan bann konser Ravi Shankar.
___________________________________________________________________
d. Anushka finn fer enn album laz 13-an.
___________________________________________________________________
e. Anushka finn fer lamizik pou fim.
___________________________________________________________________
2. Nomm de mizisien ki finn partaz lasenn ek Anushka Shankar.
3. Dapre twa, kouma kolaborasion ek George Harrison finn ed Ravi Shankar pou vinn enn mizisien renome?
4. Kifer Anushka pa ti ena boukou kamarad?
5. Ki to konpran par fraz: “dimounn ankor get [sitar] dan enn manier inpe tradisionel“?
3
| Kreol Morisien – Sapit 16. Explik bann mo/expresion ki trouv an-gra dan text.
a. kontribie
b. guru
c. leritaz miltikiltirel
d. demistifie
e. biografi
7. Trouv bann tradiksion ki apropriye pou bann mo ek expresion ki swiv, dapre manier
ki finn servi zot dan pasaz.
Kreol MorisienAngle
konsidere
lamor
 was not yet born
so tifi
classical
compared to
karyer
album


4| Kreol Morisien – Sapit 1Ribrik 2 – Vokabiler
Exersis 1
Relie sak mo ek so definision.
Sef lorkes• Sinkiem not lamizik.
Akapela• Enn dimounn ki ena pli ot tonalite lavwa.
Sol• Enn bwat kare an banbou kot ena plizier ti-lagrin ladan e ki bien popiler dan bann zil Mascareignes.
Kaset• Enn dimounn ki diriz enn group mizisien.
Soprano• Enn bwat an plastik kot ena enn band magnetik ki anrezistre ek prodwir bann son.
Maravann• Kan pe sante san akonpagnman okenn linstriman lamizik.
Exersis 2
Lir sa text-la ek donn enn definision pou bann mo souligne.
Enn mizisien dan laz
Ou konn mwa, momem sa vie mizisien
Ki parfwa vinn tir son ek so bob
E ki parey kouma enn vre mazisien
Fer tou mamzel dans lapli-laponp ek zot rob.
Kouma enn dimounn malad,
Mo bob fer li revinn gayar!
Tilae-lae, anba tonel vini mo kamarad,
Vinn montre nou ki ladans se ou lar.
Wi, vinn dans anba mo tonel,
Dan sa landrwa kot lamitie fleri,
Isi, zame ou pou trouv enn mamzel
Pe boud ar so ti-seri.
(Extre “Enn mizisien dan laz” par Chrestien (1822), readapte par Carpooran et al. (2018)
5| Kreol Morisien – Sapit 1Exersis 3
Konplet sa mo-krwaze lor linstriman lamizik.
Orizontal
1. Enn instriman lamizik ki servi dan sega tipik ek li ena trwa kote.
2. Enn bwat ena plizier lagrin ladan.
3. Enn instriman lamizik dan fami perkision.
4. Nou itiliz enn mediator pou grat li.
5. Enn instriman ki forme par enn tib ek plizier trou.
Vertikal
A. Enn instriman a-van.
B. Li kapav sintetik ou fer ek lapo zanimo.
C. Enn mo ki servi an zeneral pou instriman perkision.
D. Enn instriman a-kord ki zwe avek enn lars.

1DE
ABC
2
3
4
5
 p
i
a n
o
6| Kreol Morisien – Sapit 1Exersis 4
Enn instriman lamizik se enn obze ki permet fer bann son. Ena trwa diferan prinsipal fami instriman lamizik:
i.   Instriman a-van
ii.  Instriman a-kord
iii. Perkision
a. Klas sa bann instriman lamizik la dan zot kategori.
Lagitar, violon, saxofonn , laflit, piano, batri, maravann, kontre-bas, marakas, ravann, tanbour.

Instriman a-vanInstriman a-kordPerkision
b. Apar bann instriman ki finn mansione lao, azout omwin enn instriman dan sak kategori.


7| Kreol Morisien – Sapit 1Anou dekouver rezo lexikal
Lir text ki swiv.
Lamer
Lamer otour nou aport nou mil kiksoz. Nou benefisie bann prodwi marin ki nou kapav konsome kouma bann pwason, krab ek alg. Lindistri lamer ofer travay boukou dimounn kouma bann peser, marin ek plonzer. Li enn atou ki lindistri lotelri egalman explwate. Lamer ousi enn sours relaxasion ek detant, avek so bann laplaz ki rekouver ek disab, ek so bann lagon kot nou kapav naze. Li inportan prezerv sa lanvironnman akwatik la.
Rezo lexikal
• Sa text-la koz lor lamer ek so linportans: se samem lide prinsipal (tem).
• Tou bann mo (nom, verb, adzektif) ki ena lien avek enn tem, se samem ki nou apel rezo lexikal.
• Tou bann mo an gra dan sa text-la ena enn lien avek tem lamer ek zot form parti so rezo lexikal.


8| Kreol Morisien – Sapit 1Lir sa text-la ek idantifie tou bann mo ki apartenir a rezo lexikal lamizik ek soulign zot.
Fabien ti toultan fasine par bann instriman lamizik. Kan li ti dan primer, li finn koumans swiv bann kour lagitar dan konservatwar lamizik François-Mitterand. Mem si li ti pe fer enn long vwayaz par bis, li ti pe inpasian pou al sak leson. Li ti ousi form parti enn koral. Souvan, li ti pe al zwe dan bann fet laniverser, dan bann seremoni relizie ek mem dan lekol. Kan li finn rant dan kolez, li ek trwa bon kamarad finn mont enn group. Toule Samdi, zot fer bann partaz mizikal ansam. Pou so laniverser kinz-an, Fabien finn demann enn lagitar. Li santi li bien kan so bann paran ekout so lamizik ek motiv li pou kontigne. Fabien reve ki li pou vinn enn gitarist profesionel. Koumsa, li pou kapav montre so talan kan li zwe devan bann diferan lodians.
Rezo lexikal – Bann sinonim
So regar ti persan kouman enn leg. Apre enn kou, san atann, li ti drese, ti arme ek ti lans so zarm dan lamer avek enn vites ek enn lafors inkrwayab. Rar li ti rat so target. Depi “Tom Kamaleon”, (Jason Lingaya, 2017)
Dan sa text-la, nou kapav ranplas bann mo souligne.
1. persan = vif 2. drese = dibout
3. vites = rapidite
4. inkrwayab = inimazinab
Enn sinonim se enn/bann mo ou expresion ki ena mem sans, mem sinifikasion ki enn lot mo.


Lagitar
9| Kreol Morisien – Sapit 1Sinonim mo
Exanp: Mo bien tris ki mo pa finn reisi vinn to laniverser.
Mo bien sagrin ki mo pa finn reisi vinn to laniverser.
Sinonim expresion
Exanp:
Mo pe bizin gagn sa liv-la atoupri.
Mo pe bizin gagn sa liv-la koutkekout.
An zeneral, bann sinonim dan enn text permet evit fer repetision bann mo. Zot osi ede pou ki text-la pa paret monotonn.
Nou note ki enn mo kapav ena plizier sinonim.
Exersis 5
Ranplas bann mo/expresion souligne par enn sinonim. Finn fer enn lexanp pou twa.
a. Kot to finn met mo lagitar? (poz)
b. Lamizik ti mari serye dan fet.
c. Kan mo latet pa anplas, mo ekout enn bon lamizik pou relax.
d. Met an avan to talan, pa bizin to per, to enn bon mizisien.
e. Dousman-dousman to pou resi konn manie violon-la, to bizin ena pasians.
f.  Maloya se enn tip lamizik ki oriziner depi Larenion.
g. To kapav itiliz mo armonika ziska ki to paran aste enn pou twa.
h. To savwar-fer vreman inik, pena boukou dimounn parmi nou ki konn zwe laflit kouma twa.
i.  Mo rev se vinn enn mizisien popiler.
j.  Observ bien kot mo pe plas mo ledwa pou fer bann not lamizik.

10| Kreol Morisien – Sapit 1Exersis 6
Kwiz
Kiltir zeneral
• Kopie tou bann kestion ki liste anba lor bann bout papie.
• Avek led profeser, desid enn fason pou zwe sa kwiz-la pou fer li vinn pli interesan.
• Finn donn lexanp enn kestion-repons anba.

a. Nomm trwa stil lamizik popiler?
    Rap, Jaz ek tekno se bann lexanp lamizik popiler.
b. Kouma apel enn mizisien ki fer perkision?
c. Enn saxofonis se enn kikenn ki zwe ki linstriman?
d. Nomm 2 tip lorkes ki ena.
e. Nomm 3 instriman lamizik oriziner Lenn.
f. Nomm kat instriman ki servi dan sega tipik.
g. Ki instriman a-van ki bann Rodrige servi?
h. Seggae se enn fizion ant de tip lamizik. Nomm zot.
i. Nomm 5 group santer / santez ki ti bien popiler dan bann lane 2000.
j. Kouma apel instriman lamizik tradisionel Lekos?
k. Nomm 5 santer/santez seleb ki souvan zwe piano
     kan zot pe sante.
11
| Kreol Morisien – Sapit 1Exersis 7
Anserkle tou bann mo ki kapav fer parti rezo lexikal lamizik dan tablo ki swiv.

ritmlamson
krazswapak
krockvevso
lasegatier
apverlabre
rislatsreg
iopomroetr
nscroonrea
erskfnoaof
tiaaopraai
mswaneallt
jazzntiltr
serenadbosEna 11 mo pou to trouve.
Finn fer de lexanp pou twa. Bann mo-la kapav dan sans vertikal, orizontal ou diagonal.


12| Kreol Morisien – Sapit 1Ribrik 3 – Lortograf
Lir sa text-la for
Lamizik akonpagn nou dan nou lavi. Kan nou ekout li, nou gagn lazwa dan nou leker ek li swagn nou stres.
• Ki son paret dan bann mo ki an gra?
• Ki bann let nou servi pou ekrir sa son-la dan Kreol Morisien?
Dan KM, nou servi let  “g+n”  pou reprezant son  [л]. Par exanp: sign, konpagnon, lakanpagn.
Exersis 1
Ranpli bann tire. Swazir mo depi sa lalis-la.
Sign, lagign, pengn, bengn, lalign
a. Gran dimounn dir “Al ____________ dan lamer pou tir __________________ “.
b. Gramatin li finn __________ enn kontra inportan.
c.  ______________ to seve avan to sorti.
d. Li pa konn ekrir lor _____________________.
Dan KM, nou servi let  “c+h” pou reprezant son [t∫] ki nou trouv dan bann mo kouma cheke, chake, etc.
Dan KM, nou servi let “s+h” pou reprezant son [∫] ki nou trouv dan bann mo kouma brushing, flush, etc.
Exersis 2
Ranpli bann tire par ch ou sh.
1. ______ombo! Pa gagn drwa rant dan sa lasal-la.
2. Avan ki bann zelev rann zot travay, zot bizin ____eke si zot inn ekrir zot nom.
3. Zour fet, Amirah met so zoli _____ampal pou al kot so bann fami.
4. Rita pe al dan salon pou al fer enn bru___ing ek enn ___ampooing.
5. Toule lane Anita kontan al fer ____opping dan Rozil.
6. Fer atansion to glise, ena enn ta ___iping lor sime.
7. Sa ____ow-la ti mari serye. Ti ena boukou son ek lalimier.
13
| Kreol Morisien – Sapit 1Orizontal
AEnn elevasion natirel ki bien larz ek bien ot lor enn terin
BRekiper enn kiksoz ki finn perdi avan
CEnn mamzel ouswa enn madam ki viv avek enn misie
DEnn pei dan Lerop
EExprim enn mekontantman dousman ek dan enn fason kot pa tro konpran
FKi finn sorti premie dan enn konkour
Vertikal
1Fer enn aksion ki permet enn kiksoz aret alime
2Ki kontan grogne
3Enn ti far ki alime-tengn kan pe double ouswa pe vire
4Atrap kikenn/kiksoz par so kole
5Bann tre orizontal ki ena dan kaye, lor ki bizin ekrir mt
r ga
l k g l
gA
B
C
DEF1
2345Exercis 3
Konplet sa mo-krwaze lor son [л].
14
| Kreol Morisien – Sapit 1Ribrik 4 – Gramer
Kategori konzonksion
i. Ziad pou al laboutik ek Zakari pou al laplaz. ii. Ziad pou al laboutik kan Zakari pou al bazar.
Ki diferans zot trouve ant sa de fraz-la?
Kouma dan laplipar lang, nou ena de tip konzonksion: bann konzonksion kordinasion ek bann konzonksion sibordinasion. Bann konzonksion kordinasion relie de mo ou group mo lor mem nivo.
i. Ziad pou al laboutik ek Zakari pou al laplaz. Bann konzonksion sibordinasion relie de mo ou group mo lor diferan nivo. ii. Ziad pou al laboutik kan Zakari pou al bazar.
[Nou pou aprann plis lor sa dan Sapit 4, kan nou pou travay lor bann fraz konplex]
1. Konzonksion kordinasion
Exersis 1
Soulign bann konzonksion kordinasion dan sa bann fraz-la. 1. Mo neve pe aprann zwe lagitar ek piano. 2. Madonna pou fer so konser an Fevriye ouswa an Mars. 3. Lamizik kapav rann nou ere me li kapav rann nou tris ousi.
4. Mo granparan pa konn ni Lady Gaga ni Maître Gims.
5. Adrien kontan sante e danse. Ala enn lalis konzonksion kordinasion an KM:
e, me, oubien, ouswa, ou, ek, ni, swa
Ena kapav aparet dan bann konstriksion sinp kouma:
• Mo pou manz enn pom oubien enn zoranz. Ena kapav aparet dan bann konstriksion redouble kouma:
• Mo pou manz ouswa enn pom ouswa enn zoranz. Parmi bann konzonksion koordinasion, ena ki ena bann kontrint. Nou get ka ME ek NI. ME aparet inikman dan konstriksion sinp.
Exanp
Nou kapav dir:
• So lagitar pa roz me blan. 15
| Kreol Morisien – Sapit 1Me nou PA kapav dir:
• So lagitar pa me roz me blan.
NI ousi enn konzonksion inpe spesial. Li kapav aparet dan enn konstriksion sinp ouswa redouble.
Exanp
Nou kapav dir: • Li pa konn zwe ravann ni tabla. • Li pa konn zwe ni ravann ni tabla. • Li konn zwe ni ravann ni tabla. Kan li aparet dan enn konstriksion sinp, li oblize aparet avek enn mo ki ena enn sans negatif. Exanp
Nou kapav dir:
• Li pa konn zwe ravann ni tabla. Nou PA kapav dir: • Li konn zwe ravann ni tabla. Exersis 2
Fer 2 fraz avek sak konzonksion kordinasion swivan:
i. me   ii. ou   iii. oubien
iv. swa   v. ni   vi. ek
2. Konzonksion sibordinasion
Enn konzonksion sibordinasion konbinn de fraz sinp; enn-la nou apel fraz prinsipal ek lot-la
nou apel fraz sibordone. Fraz sibordone la depann lor fraz prinsipal la. Exanp • Ziad pou al laboutik kan Zakari pou al bazar. “KAN” li enn konzonksion sibordinasion parski li fer sa de fraz-la (i & ii) zwenn.
Nou remarke ki fraz (ii) depann lor fraz (i).
(i) Ziad pou al laboutik. & (ii) kan Zakari pou al bazar.
(iii) Ziad pou al laboutik. & (iv) si Zakari al bazar.
Ala enn lalis bann konzonksion sibordinasion ki nou ilitize souvan dan KM:
kan, si, akoz, pandan ki, depi (ki), alor ki, kouma
Exersis 3
Fer enn fraz avek sakenn sa bann konzonksion sibordinasion-la. 
16| Kreol Morisien – Sapit 1 Kategori prepozision
Prepozision, group prepozisionel ek konpleman
Enn prepozision, se enn mo invaryab; savedir ki li pa sanz form. Par exanp,  dan, lor, avek, par, etc.
Se enn mo ki kre enn lien ant bann mo ou group mo dan enn fraz.
 Ex.:Mofinnastelegim
danbazar
PronTMAVerbNomPrepNom
Group prepozisionel
Exanp:
Mo pe manz avek enn fourset.
Mo telefonn pe sarze lor latab.
Sa bann group mo an gra la se enn group prepozisionel. Enn group prepozisionel koumans par
enn prepozision.
Atansion
Enn prepozision pa kapav existe dan enn fraz si pena nanye ki vinn zis apre.
Ex.:  *Mo finn aste legim dan.
Exersis 4
Met prepozision ki bizin dan bann fraz ki pe swiv.
1. Lucie finn met so plim ______ so plimie.
2. Robert pou al travay ______ so bann koleg.
3. Roshan pou al aste enn boutey delo ______ laboutik ki ______ lekol.
4. ______ letan pa bon zordi, Aisha pa pou zwe deor.
5. Sa liv-la ______ mwa, lotla-la ______ Shrutee.

17| Kreol Morisien – Sapit 1Fonksion group prepozisionel
Sa group mo ki li pe introdir vinn razout enn informasion dan fraz-la. Se seki nou apel enn
fonksion konpleman.
Ex.3:Mopeal
danbiro
PronTMAVerbPrepNom
Bann konpleman vinn azout enn informasion dan enn fraz, ki kapav konsern lespas, letan,
manier, mwayin, koz, akonpagnman, etc. Nou pe liste de-trwa anba:

KriterPrepozisionLexanp
Lespasakote ar/ekBizin fer sa garson-la asiz akote ar profeser pou li aret koze.
RezonakozAkoz sa gro lapli-la, lekol inn fini boner zordi.
AkonpagnmanavekLi pe partaz gato avek tou so bann kamarad.
LetandanTou so fami pe vinn promne Moris dan trwa mwa.
MwayinparZordi mo pe bizin al travay par bis.
ApartenanspouSa liv-la pou Zan.
Exersis 5
Razout enn konpleman ek bann prepozision ki finn donn twa.
1. Yousouf pou zwe badminton (avek) ________.
2. Fanny pou poz so sak (akote ek) ___________.
3. Jean-Marie finn al pas vakans (kot) __________.
4. (Akoz) ________________ , Ludmilla pa pou kapav vini.
5. Tania finn aste enn liv (pou) _____________.

18| Kreol Morisien – Sapit 1Ribrik 5 – Prodiksion oral ek ekri
Exersis 1
Obzerv sa bann zimaz-la. • Ki obzektif sa bann sinbol-la?
• Ki sak sinbol pe rod dir? Ekrir enn fraz ki kapav akonpagn sakenn.
Sa bann sinbol-la inflians nou konportman pou fer nou azir dan enn sertin fason.




19| Kreol Morisien – Sapit 1Exersis 2
Ala enn lafis ki to kapav trouve dan bann batiman.
KAN ENA DIFE

Si ou trouve ki ena dife kikpar:
1. FER BANN DIMOUNN OTOUR OU KONE
2. TELEFONN PONPIE LOR NIMERO 115
Donn zot sa bann informasion-la:
1. Ou nom ek nimero telefonn
2. Plas exakt kot ena dife
3. Kouma dife-la ete
Konfirme ki bann ponpie finn bien gagn ou lapel
ek tou bann informasion.
3. EVAKIASION
1. Kan tann alarm dife, tou dimounn bizin kit batiman deswit ek al dan plas rasanbleman.
2. Servi sorti ki pli pre avek ou.
3. Pa servi lasanser.
4. Pa arete pou ramas ou bann zafer personel.
5. Ed bann dimounn ki an difikilte pou sorti depi batiman.
6. Pa rerant dan batiman tan ki pa finn dir ki ou kapav rantre.
4. LAPEL
• Enn dimounn dan sak batiman/departman bizin ena responsabilite fer lapel pou fer enn check rapid. Bizin inform bann ponpie kan zot arive si zame mank kikenn.  5. TENGN DIFE
• Esey tengn dife si ou kapav fer li an sekirite. Servi bann ekipman apropriye ki ena.
• Dapre sirkonstans, bann ponpie pou gete si zot pou intervenir ou non.
• Sekirite dimounn bizin touzour pli inportan ki tengn dife.

20| Kreol Morisien – Sapit 1a. Ki to kapav dir lor form ek striktir sa text-la?
b. Ki tip fraz finn servi plis dan sa text-la? Kifer? Mod bann verb kapav ed twa pou reponn. c. Eski to trouve ki li pli fasil pou lir sa text-la, ki enn text naratif, deskriptif ou explikatif? Kifer to
    dir sa?
d. Ki fonksion / lintansion deryer sa lafis-la? Text inzonktif
Sa text-la, se enn text inzonktif. Kouma bann sinbol ki nou finn trouve lao, enn text koumsa donn bann konsign, bann instriksion. Obzektif oter-la, se gid dimounn pou fer bann zafer dan enn lord.
Nou trouv boukou text inzonktif dan lavi toulezour: reset lakwizinn, enn lafis pou lav lame prop dan peryod epidemi, notis pou mont enn laparey ek tou mod-anplwa.
To konn lezot exanp?
Exersis 3
Dan to lekol, ena enn klas lamizik kot ena boukou instriman. To profeser demann twa kree enn notis (ki pou kol lor miray) pou dir bann zelev kouma zot bizin konport zot dan klas ek kouma zot bizin servi/pran swin bann instriman lamizik la.
Fer sa travay-la ek prezant to notis devan klas.

21| Kreol Morisien – Sapit 1Ribrik 6 – Tradiksion
Introdiksion
Tradiksion se enn zouti ki permet nou konpran seki dir ek ekrir dan enn lot lang. Si nou bizin tradir enn fraz/text depi lang A pou al ver lang B, nou apel lang A lang sours ek lang B apel lang sib.
Zot finn deza gagn lokazion dan ribrik Lektir – Konpreansion, fer enn exersis tradir bann mo depi KM ver Angle ek vis-versa, setadir depi Angle ver KM.
Isi, nou pou travay tradiksion inpe plis an-detay dan bann fraz ek bann paragraf.  Ena plizier manier fer tradiksion e dan sak sapit nou pou konsantre lor enn manier.
Get sa 2 exanp-la:
Exanp 1
KM:Mo     ti     gagn     enn     lagitar     pou     mo     laniverser.
ANGLE:I     got     a     guitar     for     my     birthday.
Exanp 2
ANGLE:My     friend     was     learning     to     play     the     piano.
KM:Mo     kamarad     ti     pe     aprann     zwe     piano.
Kouma zot trouve, nou finn tradir mo pou mo. Lord bann mo ek zot fonksion pa finn sanze.

Parkont, zot sirman finn remarke ki,
1. dan ka bann verb, kapav arive ki kan nou tradir, ena enn oubien de mo ki anplis:
got                                     ti gagn
was learning                   ti pe aprann
to play                               zwe
2. dan ka bann nom, nou pa servi enn lartik defini
the piano                         piano

ATANSION 22| Kreol Morisien – Sapit 1Exersis 1
1. Tradir sa bann fraz-la ver Angle.
a. Mo frer ek mwa pe al konser demin.
b. Rihanna finn koumans sante kan li ti ena 16-an.
c. Granper pa ekout ragga; li pli kontan bann vie sante.
d. Enn gran lorkes kapav ena ziska 100 mizisien.
e. Dapre enn letid, deplizanpli zenn pe ekout jazz.
2. Tradir sa bann fraz-la ver KM.
a. According to a study, Music could replace medicine before an operation.
b. Afrobeats is a term which describes Westernised music from Africa.
c. In my school, students can study Music for Cambridge exams.
d. Most of the Mauritian musicians perform in hotels.
e. Atif Aslam is my favourite singer.
23
| Kreol Morisien – Sapit 1Ribrik 7 – Literatir
Dan Grad 8, nou finn konsantre lor Literatir ekri, setadir nou finn etidie bann text literer atraver zot lekritir. Nou ti zet enn koudey lor de zanr literer: poem ek kont. Dan Grad 9, nou pou get bann lezot zanr literer kouma fab, teat, roman, nouvel ek ousi konpran ki ete Literatir oral.
Ki ete literatir oral?
• Kan nou koz literatir, nou souvan pans bann text ki finn ekrir ek inprime. Me avan ki kreasion literer finn transmet par lekritir, li ti dabor oral. So mod transmision ti laparol.
• Pandan plizier siek, boukou sosiete dan lemond finn kree ek partaz bann text atraver loralite. Bann premie text literer kreolofonn finn ne dan bann kontext kot pa ti ena lekritir.
• Boukou bann prodiksion literer ki sorti depi Lafrik finn pran nesans ek finn transmet atraver loralite ek apre finn transkrir lor papie atraver lekritir.
• Literatir oral regroup bann prodiksion oral kouma bann sante popiler, bersez, kontinn, lezand, etc.
• Sak pep ek sak kominote atraver lemond partaz kiksoz inik atraver so bann prodiksion oral (tradision, kilt, krwayans, valer moral, kiltir, etc.). Exersis 1
a. Klas sak prodiksion literer ki finn liste dan kolonn apropriye.
b. Fer enn ti resers pou donn omwin enn exanp pou sakenn. To kapav servi exanp bann prodiksion literer ki apartenir a bann lezot langaz/kominote osi.
Finn fer enn exanp pou twa.

Literatir ekriLiteratir oralExanp enn prodiksion literer
LezandLezand Montagn Pieter Both (Moris)
Lezand Lerwa Arthur (Anglo-saxon), Lezand “mons Lochness” (Lekos)
Sirandann
Roman
Proverb
Nouvel

24| Kreol Morisien – Sapit 1Enn Rakonter dan Literatir oral
• Literatir oral inplike ki bizin ena kikenn ki rakont ou sant a ot-vwa sa bann prodiksion oral la.
• Enn dimounn ki propaz bann zistwar atraver so talan ek so lavwa apel enn rakonter ou enn konter tradisionel.
• Ekout enn rakonter, li enn pratik ki bien komin dan bann pep afriken ek bann kominote kreolofonn. Souvan, enn rakonter so rol se pas enn mesaz ou enn moral atraver so bann zistwar. Enn rakonter servi so limazinasion pou donn laparol bann zanimo, bann imin ou mem bann eleman imaziner.
• Kapte latansion ek diverti so loditwar se enn eleman inportan pou enn rakonter. Li fer so lodians riye ek amize atraver ton so lavwa, bann mo ki li servi ek latmosfer ki li kree kan li pe rakonte. Ena fwa, dan bann sware spesial, li pou kaptiv so lodians atraver plizier performans.
Reflexion:
Ki diferans ena ant, ekout enn rakonter ki pe rakont
enn zistwar ek lir enn zistwar ki dan enn liv?
Literatir oral dan kontext Moris
Moris ena boukou prodiksion oral ki bann zoli travay literer. Sa bann prodiksion oral la, finn lege par bann zenerasion avan, ek souvan nou pa tro kone kisann-la finn invant zot. Bann proverb ek sirandann an Kreol tom dan sa kategori-la. Ena ousi bann lezand ki bann gran-dimounn lontan ti pe rakonte.
25
| Kreol Morisien – Sapit 1Fanfan, enn rakonter dan kontext Moris
Fanfan, de so vre nom Louis Gabriel Joseph (19302018), enn segatie ki finn donn lepep Moris enn ris leritaz sega tipik. Mem si li finn gagn popilarite atraver sega, li ti enn rakonter egalman.
Parmi bann zistwar ki li ti pe rakonte ena zistwar kayman, zistwar sat ek tig, etc.
Mo pase larivier Tanie, enn bersez popiler ki form parti patrimwann oral Moris
Enn bersez, li enn konpozision mizikal ki destine a bann zenn zanfan. Malgre sa, dimounn ninport ki laz apresie enn bersez parski li dous ek li fer nou rapel bann souvenir. Enn bersez ena bann parol sinp ki fasil pou kapte ek ki an zeneral repetitif osi.
Enn bersez ki finn bers lanfans boukou bann Morisien se Mo pase larivier Tanie.

Travay resers
Fer enn interview ek enn vie dimounn ou enn paran dan to lantouraz ki konn bann zistwar Fanfan. Partaz zistwar-la ek to bann kamarad klas ek to profeser.


 https://www.lemauricien.com/article/lesegatier-emblematique-fanfan-est-decedece-matin-a-88-ans/
26| Kreol Morisien – Sapit 1 “Mo pase larivier Tanie” Mo pase Larivier Tanie,
Mo zwenn enn vie granmama.
Mo dir li ki li fer la,
Li dir mwa li lapes kabo.
Way, way, me zanfan,
Fo travay pou gagn son pin.
Way, way me zanfan,
Fo travay pou gagn son pin.
Gran dimounn ki ou’a pe fer,
Sa ki vie res dan lakaz.
Li dir mwa mo bien mizer,
Me ou ena tou mo kouraz.
Way, way, me zanfan,
Fo travay pou gagn son pin.
Way, way me zanfan,
Fo travay pou gagn son pin.
27
| Kreol Morisien – Sapit 1Exersis 2
a. Eski to finn deza tann sa sante-la? Si wi, partaz to experyans ek to bann kamarad ek profeser.
b. Ki bann tem ki kapav resorti dan parol sa sante-la? Dan ki kontext to panse sa sante-la finn kree?
c. Eski bann tem ki finn aborde dan sa sante-la ankor form parti nou realite?
 Si wi ou non, zistifie to repons.
Prolonzman
Mont to prop koregrafi sa sante-la ek enn group kamarad. Avek led to profeser, to kapav ousi
interpret ek sant li pou enn evennnman dan lekol kouma Music Day.

Travay resers
Fer enn ti resers lor bann diferan interpretasion ki finn fer pou sa sante-la pou fer li vinn popiler. (to kapav liste bann diferan artis ki finn sant li)

28| Kreol Morisien – Sapit 1 Sapit 2
Bann invansion
29| Kreol Morisien – Sapit 2Ribrik 1 – Lektir-Konpreansion
Lir sa text-la, answit reponn bann kestion.
Smartphone kapav fer enn pake zafer. Apart telefone, nou kapav ekout lamizik, fer video chat, servi map pou trouv nou semin. Me mem si zordizour zot nepli resanble zot bann anset, fode pa nou bliye ki zistwar bann smartphone finn koumanse ver lafin 19
em
 siek.
Avan linvansion telefonn, laplipar dimounn ti koz ek zot kamarad an fas-a-fas. Apie, lor seval ouswa bourik, dan kales ouswa saret, zot ti al vizit zot kamarad ek zot bann fami pou fer konversasion. Pou bann dimounn ki ti rest pli lwin, ti ena let. Me enn let ti pran boukou letan pou arive dan bann lane 1800. Anplis, li ti kout kas.
Se probableman pou sa bann rezon-la ki, an 1842, enn invanter ameriken, Samuel Morse, finn invant enn masinn ki kapav avoy bann mesaz lor bann long distans. Li ti apel masinn-la enn telegraf. Me se an 1844 ki li finn kapav avoy premie telegram parski li ti bizin atann ki li gagn ase kas pou li instal enn lalign telegraf ant Baltimore ek Washington D.C. Telegraf ti servi enn sistem pwin ek tire ki ti apel kod Morse. Me telegraf pa ti touzour pratik parski dimounn ti bizin sorti dan zot lakaz pou al avoy mesaz-la dan enn biro. Answit, pa tou dimounn ki ti konn kod Morse e donk se enn operater telegram ki ti pe avoy bann mesaz.
Se dan sa kontext-la ki bann invanter ti reflesi pou amelior kominikasion. De dant zot, enn Ameriken, Graham Bell, ek enn Italien, Antonio Meucci, pou reisi fer kominikasion progres dan enn fason remarkab, gras-a zot invansion. Alexander Graham Bell finn ne le 3 Mars 1847 dan Edinbour, Lekos. Etandone ki so papa ti enn profeser ki ti montre elokision, Alexander Graham Bell ti swiv so exanp e kan li finn fini lekol, li finn vinn enn profeser elokision ek lamizik. So travay finn amenn li ansegn bann zelev sourd e se dan kad sa travay-la ki li finn koumans reflesi lor posibilite fer son travers atraver bann lalign telegraf. Li finn fer boukou experyans lor kouma pou fer kouran sarye son e an 1876, avek koudme so asistan Thomas Watson, li finn reisi fer son sorti depi enn lasam pou al dan enn lot lasam. Apartir sa moman-la, li ti res zis pou perfeksionn so kreasion.
Pandan ki Bell ti pe reflesi lor so kreasion, enn lot invanter Antonio Meucci, li ousi ti pe reflesi lor enn mwayin pou amelior kominikasion long-distans. Meucci ti enn Italien ki ti ne le 13 Avril 1808 dan Florans. Ant laz 15 ek 17-an, li finn etidie pou vinn enn inzenier simik ek mekanik me 

 SMARTPHONE
30| Kreol Morisien – Sapit 2malerezman parski so fami pa ti ena ase kas, li ti bizin aret so letid. Nou retrouv li an 1834 kouma enn teknisien dan Teat Pergola. Se dan sa kontext-la ki li invant enn telefon akoustik ki permet kominikasion ant lasal kontrol ek lasenn. Apre enn peryod ki li pase dan Kiba, Antonio Meucci emigre dan Lamerik kot li kontign travay lor so bann invansion. Se koumsa ki an 1856 li invant enn laparey ki li apel telettrofono.
Se prinsipalman travay sa de invanter-la ki Listwar finn retenir kouma bann grandper nou bann telefonn aktiel. Li bon ki nou rapel zot laprosenn fwa ki nou servi nou smartphone; si pa ti ena zot travay, pa kone kot nou ti pou ete lor sime kominikasion long-distans.
Kod Morse
Sey avoy to kamarad enn mesaz par kod Morse. Enn pwin tap vit. Enn tire bizin tini pli lontan.

Enn tire = 3 pwin
Lespas ant bann diferan parti enn mem let =1 pwin
Lespas ant bann diferan let = 3 pwin
Lespas ant bann mo = 7 pwin
To kapav ousi konverti to bann mesaz an kod Morse si to al lor:
1. www.unitconversion.
2. info/texttools/morse-code.
Oubien to kapav avoy bann mesaz an Morse lor morsecode.me


31| Kreol Morisien – Sapit 21. Reponn par Vre (V) ou Fos (F). Zistifie sak repons.

V/F
a. Zistwar smartphone finn koumanse avan lane 1800.
___________________________________________________________________
b. Telefonn finn obliz dimounn deplase pou koz ek zot kamarad.
___________________________________________________________________
c. Alexander Graham Bell ti pli vie ki Samuel Morse.
___________________________________________________________________
d. Thomas Watson finn kolabore pou invant telefonn.
___________________________________________________________________
e. Meucci ek Bell ti al mem lekol.
___________________________________________________________________
2. Ki de zafer enn smartphone kapav fer?
3. Donn 1 dezavantaz kominikasion par let.
4. Kouma nou kone ki instalasion lalign telegraf ant Baltimore ek Washington D.C. ti kout ser?
5. Dapre twa, kouma travay ki Bell ti fer avek bann zelev sourd relie avek so travay lor telefonn?
6. Kifer nou apel Bell ek Meucci “granper” bann telefonn aktiel?
7. Explik bann mo an-gra:
a. bann anset
b. invanter
c. pratik
d. perfeksionn
e. prinsipalman
8. “Avan invansion telefonn, laplipar dimounn ti koz ek zot kamarad an fas-a-fas.”
Re-ekrir sa fraz-la ek koumans par Apre invansion telefonn...32
| Kreol Morisien – Sapit 29. Trouv bann tradiksion pli apropriye pou bann mo ek expresion ki swiv, dapre manier
ki finn servi zot dan pasaz.
Kreol MorisienAngle
way
resanble
kas
probably
telegram
compared to
elokision
reflesi
improve


33| Kreol Morisien – Sapit 2Ribrik 2 – Vokabiler
Dan Sapit 1, nou finn get bann sinonim.  Dan Sapit 2, nou pou get bann antonim.
Antonim
Enn antonim, se enn mo ki par so signifikasion, opoz limem avek enn lot mo. Se enn mo ki ve dir lekontrer enn lot mo. Exanp 1: Enn nom
Mo partner sa.
Mo rival sa.
Exanp 2: Enn azektif
Sa liv zistwar la bien zoli.
Sa liv zistwar la bien vilin.
Exanp 3: Enn verb
Mo aksepte ki zot ale.
Mo refize ki zot ale.
Exanp 4: Enn adverb
Erezman mo pa pou vinn kot twa tanto.
Malerezman mo pa pou vinn kot twa tanto.
Not 1
Parfwa, enn mo kapav ena plizier signifikasion. Lerla, so antonim pou depann lor signifikasion ki li ena.
Exanp
Sa lisien-la so karakter bien dou.
Sa lisien-la so karakter bien for/move.
Sa mang-la bien dou.
Sa mang-la bien amer/eg.

34| Kreol Morisien – Sapit 2Not 2
Bann antonim kapav ousi forme apartir bann mo ki zot opoze, kot azout enn prefix avek mo-la.
Enn prefix, se enn eleman ki plase dan koumansman enn mo e ki vinn modifie so sans.
Exanp 1
Erezman mo pa pou vinn kot twa tanto.
Malerezman mo pa pou vinn kot twa tanto.
Exanp 2
Li konpetan dan so travay.
Li inkonpetan dan so travay.

Exersis 1
Ranplas mo souligne par so antonim
a. Ki diferans ena ant enn dekouvert ek enn invansion?
b. Mekanisien pou remet sa pies-la dan moter.
c. Ena plizier invansion ki finn gat lavi bann dimounn.
d. Sa gadjet-la bien itil pou koup legim.
e. To kapav debrans televizion, silteple?
f.  Samem pli tipti invansion ki finn kree sa lane-la.
g. Sa lantenn-la mari ot.
h. Akoz siklonn, avion pa pou kapav dekole.
i.  Eski to kone ki invanter pli popiler?
j.  Enn kreasion, se enn zefor kolektif.


35| Kreol Morisien – Sapit 2Exersis 2
Rod antonim bann mo swivan ek fer enn fraz ek zot.
a. Ranze
b. Pov
c. Demare
d. Rise
e. Perdi
f.  Alime
g. Drwat
h. Invanter
i.  Kapasite
j.  Otomatik
Exersis 3
1. Relie sak mo ek so definision. Finn fer enn exanp pou twa.


MoDefinision
PrototipAksion konkretiz ou met an-mars enn etap apre ki finn pran enn desizion lor kouma pou prosede
PatantEnn drwa ki bann invanter gagne lor zot invansion pou anpes bann lezot kokin, reprodir ek servi zot invansion
PionieEnn dimounn ou enn group ki finn lans zot dan kreasion kiksoz pou premie fwa
TestePremie model enn kiksoz ki finn invante apre enn lexperyans. Li ofer enn avan-gou pou prodwi ki pe vini.
InplemantasionSey kiksoz pou verifie si li bon
LansmanAksion amenn enn prodwi devan enn piblik pou enn premie fwa

36| Kreol Morisien – Sapit 2Exersis 4
Anou servi nou imazinasion pou vinn bann savan.
Propoz enn invansion itil ki kapav ed limanite dan lefitir pou sak domenn swivan. Donn enn nom pou sak invansion ek explike kouma li itil.

Domennlanvironnman
lasante
sosial
lagrikiltir
ledikasion
Exanp
Domenn lanvironnman
Nom invansion: “ Gaz absorb-tou ”
Gaz absorb-tou enn formilasion gaz ki anti lefe-ser, anti-karbonn ek ki ed absorb enn dizenn gaz
toxik ki emet par tiyo lesapman bann veikil ek bann lizinn.


37| Kreol Morisien – Sapit 2Exersis 4 Trouv bann invansion ki finn revolisionn lemond dan sa griy-la.
Ena 18 mo ki bizin trouve

KTEMORABSPOBTM
AAEEPFKMATJODI
MSRLAROUGRYUUK
EUZEERTSEILSJR
RNLLEVEDDNKOAO
ANKEAEIXAORLQS
EIFKIZLZGNEXPK
OLSTIJRDINTRAO
BIWRPAATXOAFRP
NSFILNDIMFNQAN
PIHSYPIQFEIKTL
YNOIVAOJRLDVOT
NEQTRKRDSERENG
SPLEIPAPWTOHEP
LASANSERTZFCRD
ATEMOMRETBSSMG
TELESKOPGZNAYT

38| Kreol Morisien – Sapit 2Ribrik 3 – Lortograf
Di/j
Kan enn mo sorti depi Franse, pou pli souvan servi let “d+i” pou reprezant son  [d    ] kouma dan mo media. Kan enn sorti depi enn lot lang kouma Angle ou enn lang indien, pou pli souvan servi “j” pou reprezant son [d    ]  kouma dan joker.

Franse/Angle ou lang indienKreol Morisien
mediamedia
joukaljoukal
diadèmediadem
diarrhéediare
jetjet
Exersis 1
Ranplas bann tire par “di” ou “j”.
a. Mo kontan ekout dimounn rakont zistwar lor ____ab.
b. ____abet se enn maladi danzere.
c. Met to ____aket lor twa, pe fer fre deor.
d. Mo kontan manz ba____a ek gato pima.
e. Sindy pe met ka____al anba so lizie.
f.  Dan Sidafrik ena boukou langaz ek ____alek.
Exersis 2
Rod omwin 2 lezot mo avek “di”  ek “j”.
Exersis 3
Fer enn fraz apartir sa bann mo ki to finn trouve.

39| Kreol Morisien – Sapit 2Ribrik 4 – Gramer
Kategori Azektif
Enn zenn madam ti met enn ti rob ble ek enn larz sapo blan. Li ti pare pou al Flic-en-Flac. Kan li finn ariv laba, li finn trouv enn gran laplaz avek zoli disab dore. Letan ousi ti bon. Vit, li finn instal so serviet anba enn gro pie ek desid pou al plonz dan lamer.
Kouma nou remarke dan sa text-la, ena plizier mo ki servi pou dekrir bann diferan nom. Nou apel zot bann azektif.
Enn azektif, se enn mo ki ena enn sans ek li donn enn indikasion lor kalite bann dimounn, bann zanimo, bann landrwa ek bann obze.
Exanp
1. Enn zanfan intelizan
2. Enn gro lisien
3. Enn zoli landrwa
4. Enn pantalon rouz
Exersis 1
i. Relev leres azektif ki ena dan text lao la.
ii. Anserkle ki nom li pe akonpagne. 

40| Kreol Morisien – Sapit 2Kategori Adverb
Alor ki bann azektif kalifie zeneralman bann nom, bann adverb kapav donn linformasion lor bann lezot kategori ousi. Enn adverb kapav azout enn linformasion lor enn verb, enn azektif, enn fraz ou enn nom. Bann adverb kapav indik plizier diferan tip sans. 1. Bann adverb manier
Bann adverb ki donn enn informasion lor manier enn aksion deroule ou manier enn
dimounn azir. Exanp
Kan mo koz poliman avek li, li koz brit avek mwa. 2. Bann adverb lokatif
Bann adverb ki indik enn landrwa.
Exanp
Mo ser pe aprann deor.
3. Bann adverb tanporel
Bann adverb ki donn enn indikasion lor moman kan enn evennman finn pase, kantite letan enn evennman inn pran pou deroule oubien kantite fwa enn evennman deroule.
Exanp
Rita ti vinn kot mwa resaman.
Mo granmer pou res kot mwa lontan. Mo al sinema souvan. 4. Bann adverb degre
Bann adverb ki indik kantite. Exanp. Rita extra kontan so garson.
Zohra ena boukou liv. Sophie bien zoli. Shanaya kondir pli vit ki Emma. 41
| Kreol Morisien – Sapit 2Exersis 2
 Soulign adverb dan sak fraz.
1. Jessica manz boukou.
2. Sa rob-la tro larz pou mwa. 3. Li pou travers larivier alanaz.
4. Sarah pe fer sa travay-la zantiman. 5. Adrien sant bien.
6. Lontan mo ti kontan al sinema.
7. Li enn zanfan bien malere. 8. Kevin dormi mwins ki mwa.
9. Dan Moris, nou kondir agos. 10. Lapli tonbe frekaman dan Curepipe. Exersis 3  Swazir enn mo dan lalis anba pou ranpli bann tire. kontan rapid  bien  dir  vit
1. Rithvi galoup ________ ; li finn mem gagn meday lor. 2. Zordi mo extra ________ ; mo pou, anfin, al get sa fim mo ti anvi la. 3. Mo kontan sant karaoke mem si mo pa sant ________.
4. Savannah enn tifi bien ________ ; li finn sorti premie dan lekours pou Sports Day. 5. Nou paran travay extra ________ pou nouri nou lafami. Exersis 4 Ranpli bann tire avek enn mo depi kategori ki indike ant braket. 1. Toulezour dan zournal, nou tann dir ena aksidan ________ (azektif).
2. ________ (adverb) mo finn manz brinzel. 3. Mo ena ________ (adverb) boukou liv ki twa. 4. Mo nies enn ________ (adverb) ________ (azektif) tifi. 
42| Kreol Morisien – Sapit 2Ribrik 5 – Prodiksion oral ek ekri
Exersis 1
Observ sa de zimaz-la ek reponn bann kestion ki finn poze apre.
a. Ki diferans to trouve ant sa de text-la ? b. Aster-la, get bann mo ki finn servi ek fason bann fraz finn ekrir. Ki to remarke ?
c. Dan ki fason dimounn ki finn ekrir sa de text-la adres zot dimounn a ki zot pe kontakte ? d. Apartir to bann observasion, ki relasion kapav ena ant dimoun ki inplike dan sa de konversasion-la.
Sa de text-la, se 2 exanp korespondans. Enn korespondans, se enn text ki enn dimounn (enn emeter) ekrir a enn lot dimounn (enn resepter). Ena de stil korespondans: 1. Stil informel
Stil informel servi ant de dimounn ki pros ek ki ena bann relasion amikal ou familial. Bann mo ki servi kapav familie ouswa kouran. Bann striktir fraz mwins konplex ek kapav ena bann mark oralite.
2. Stil formel Stil formel servi ant de dimoun ki ena enn relasion profesionel. Sa stil-la ousi servi kan emeter pa konn resepter personelman. Dan sa stil-la, servi enn vokabiler kouran ek bann fraz pli striktire.
Pena mark oralite. Ena ousi bann formil salitasion ki servi pou met enn form distans ek respe ant de dimounn-la.



43| Kreol Morisien – Sapit 2Exersis 2
Lir sa text-la ek diskit lor bann kestion ki vinn apre.
15, Rue du Tertre
          Montmartre
Paris
          15 Desam 2019
Alo Amanda,
Ki manier, to bien?
Mo pe ekrir twa pou partaz bann top moman ki mo pe pase pandan mo vakans dan Lafrans. Fer enn semenn depi ki mo’nn ariv isi e mo pe res kot mo matant dan Montmartre, enn kartie ki trouv dan Paris. Mo mari kontan seki mo pe dekouver, mem si pe fer bien fre isi. Paris enn zoli lavil kot ena boukou plas pou vizite. Depi ki nou’nn arive, mo pe al bann plas ki zame mo ti panse kapav existe. Mo mari kontan!
Yer, avek mo paran, nou’nn vizit enn mize ki apel “Musée des Arts et Métiers”. Se enn plas mazik kot mo’nn fer boukou dekouvert. To pa pou krwar! Mo’nn trouv premie kalkilatris mekanik ki finn invante. Enn misie ki apel Blaise Pascal finn invant sa pou ed so papa ki ti bizin fer bokou kalkil pou so travay. Pascal finn gagn lide kree sa masinn-la an 1642 ek li ti ena zis 19-an. To realize, Mandou? 19-an! E sa finn pran li trwa lane ek sinkant prototip pou li reisi dan so proze. Extra non? Mo pe avoy twa enn ti foto sa masinn-la pou to kapav trouv li. Bann-la apel sa enn paskalinn ek ena zis 8 ki reste zordi! Si bizin rakont tou lor mo vakans, mo kapav res ekrir mem. Me mo gard inpe zistwar pou twa kan mo retourn Moris. Mo espere tou korek pou twa. Fer enn alo tou bann kamarad lekol ek bann profeser pou mwa.
Nou zwenn biento.
Bizou,
Anna




 paskalinn
44| Kreol Morisien – Sapit 2Kestion
a. Kouma apel enn text koumsa?
b. Dapre twa, ki relasion ena ant Amanda ek Anna? Idantifie bann eleman ki montre sa.
Karakteristik enn let informel Sa text-la se enn let informel. Kouma to finn trouve dan Exersis 1, stil informel servi kan enn emeter pe ekrir enn lot dimounn kouma so kamarad ouswa so fami pou rakont li bann zafer plito personel, parey kouma dan ka Anna ek Amanda.
To finn ousi sirman remarke ki let ki Anna pe ekrir, li swiv enn form presi avek bann eleman kouma dat, ladres, bann formil salitasion. Sa bann eleman-la fer parti bann partikilarite enn let, ki li informel ou formel. Li  inportan respekte zot.
Exersis 3     Anou ekrir enn let informel
Dan sa ankadre-la, to pou trouv bann eleman ki inportan kan pe ekrir enn let informel. Observ bien sa striktir-la ek ekrir enn let to kamarad ou enn fami pou partaz avek li enn zistwar personel ki finn ariv twa.
Ekrir to ladres isi
Nimero, Nom lari
Nom lavil/vilaz
Ekrir dat isi
Koumans avek enn formil salitasion: Mo kamarad…
____________________________________________________________________
____________________________________________________________________
____________________________________________________________________
____________________________________________________________________
Formil salitasion pou fini to let
Nou zwenn apre
Salam
To signatir/to nom
45
| Kreol Morisien – Sapit 2Ribrik 6 – Tradiksion
Kan nou fer tradiksion, kapav arive ki nou bizin gard enn mo parey kouma dan langaz sours. Souvan nou fer sa parski mo-la pa existe dan langaz sib.
Bizin note ki mo-la gard so form orizinal (setadir ki li ekrir parey).
Exanp 1
KM:     Mo finn manz enn pizza dan Bagatelle.
ANGLE: I ate a pizza in Bagatelle.
Exanp 2
ANGLE: Do not download any software on that computer.
KM:  Pa download okenn software lor sa ordinater-la.
Exersis 1
Tradir sa bann fraz-la ver Angle.
a. Lapli finn tonbe non-stop yer swar.
a. Roentgen finn invant masinn X-Ray an 1895.
b. Duster ti servi pou efas lakre lor tablo.
c. Larbit finn soufle parski Jenny ti offside.
d. Nou bizin anrezistre lor website MITD pou nou kapav swiv kour.
Exersis 2
Tradir sa bann fraz-la ver KM.
a. There is a new duty-free shop at the airport.
b. The teacher asked us to do our project on bristol paper.
c. My grandfather watches Westerns on Sundays.
d. The organisers had to refund the money because it has been raining.
e. Kevin’s father now works in an offshore bank.
46
| Kreol Morisien – Sapit 2Ribrik 7 – Literatir
Anou dekouver bann fab
Enn fab se enn zistwar kourt ki ena pou obzektif donn enn leson lor lavi. Anou lir enn fab ki finn adapte an Kreol depi enn fab La Fontaine. Exersis 1   Zistwar Korbo ek Zako
Misie Korbo enn zour, ti anler lor enn bout dibwa.
Dan so labek, enn zoli bibas.
Konper Zako, ki ti abitie fer letour par la,
Sa zour-la, finn desid pou vinn lasas.
Li trouv Korbo, li dir: “Ki pozision kamarad?
Ala ou krintla! Ki kote ou pe al fer enn balad?
Kisann-la finn prepar ou linz ek ou sapo-fet?
Ena enn proze maryaz par la devet?
Oubien enn ti plan danse par la dan enn fet?
Antouka, si ou lavwa osi zoli ki ou ladans
Bann-la pou chombo ou, e ou pa pou sap dan zot brans! “
Korbo degiste sa bagou-diber la koumadir konfitir,
Li vir so lizie, li dres so figir!
Enn kou, li gagn enn for lanvi sante!
Labek ouver, bibas tonbe,
Konper Zako ramase:
“Mersi, koko! Samem mo ti pe rode:
Ouver ou zorey, tann enn ti parol;
Ou dan laz, me ou ankor bizin al lekol!
Parol ki sort dan labous e ki tro dou
Enn zour ou lot, zot fini par tronp ou!
Orevwar frer korbo; ou bibas, tamam so gou!”
Fab La Fontaine “Le Corbeau et le Renard”,
adapte par Chrestien (1822), readapte par Carpooran et al. (2018)
47| Kreol Morisien – Sapit 2Apre ki zot finn lir fab Zistwar Korbo ek Zako, diskit lor bann kestion ki swiv pou konpran inpe plis fason ki enn fab organize.
1. Komie personaz ena dan sa fab-la? Ki rol sak personaz?
2. Kouma zistwar-la koumanse?
3. Ki bann levennman ki deroule dan fab-la? Idantifie sak evennman.
4. Kouma fab-la fini?
5. Ki moral ouswa leson lor lavi sa fab-la pe transmet?

Bann konpozant ki nou trouve dan enn fabDan Zistwar Korbo ek Zako
1Dan so introdiksion, enn fab prezant sitiasion kot zistwar-la deroule ek bann personaz.Kot fab-la pe deroule?Pre kot enn pie.
Ki personaz ena dan sa fab-la?Korbo ek Zako.
2Dan so devlopman, enn fab kontenir enn evennman ki pou amenn enn lot evennmanKi valer sak personaz reprezante?Korbo reprezant kredilite.
Zako reprezant flatri.
Ki premie evennman deroule dan fab-la?
Ki deziem evennman ki deroule?Zako trouv Korbo ek koumans flat li.
Korbo ouver so labous pou sante ek bibas ki ti dan so labous tonbe.
3Enn leson lor laviKi leson ki sa fab-la kontenir?Parol ki tro dou kapav tronp ou.
48
| Kreol Morisien – Sapit 2Exersis 2      Analiz Zistwar Liev ek Torti dapre tablo konpozant enn fab.
Zistwar Liev ek Torti
Enn zour, Torti dir Liev anou met enn paryaz
Pou kone lekel kapav fini an premie so vwayaz.
Pou resi tous bit, bizin ariv ziska pie banann
Ki pe pouse net dan bout lasavann.
“Ki arive Torti, ou ena tro bokou kas,
Ou panse ou kont mwa, ou pou kapav fer fas?”
Liev dir Torti ki ti pe ekout li trankil.
Lor enn ton bien kalm, ala seki kamarad Torti
Trouve pou reponn li:
“Pa per kamarad, mo kone dimounn dir ki ou azil.
Ki mwa, lakaz lor ledo, mo’nn deza fouti
Me pa grav, paryaz tini!
Mo pou debrouy mwa, mo kone ki bizin fer,
Anou mezir nou sime, sakenn dan so manier.”
Kan fini mezire, ala lekours large!
Konper Liev dir Madam Torti: “Tantinn, Amenn lagazet, tansion rol manke!
Kan ou zwenn kamarad, pa imit fourmi lakantinn;
Mem si lor sime ou trouv kourpa, ou ti-frer
Krwaz ou sime, napa arete koze!
Sinon, li pou tro fasil pou mo gagne”.
Enn fwa li dir sa, Konper Liev koumans amize,
Kas fler par isi, pre kot larivier,
Roul dan lerb par laba, sote-pile,
Ramas lastron pou dine...
Torti, letansa, pe kontigne marse...
Ler Liev lev latet gete,
Li trouv Torti dan bit!
Li rod galoup vit-vit
Me tro tar! Dan pe rod fer mari,
Alala, li’nn perdi so pari!
Fab La Fontaine “Le lièvre et la tortue”,
adapte par Chrestien (1822), readapte par Carpooran
et al. (2018).



49| Kreol Morisien – Sapit 2 Analiz bann konpozant Zistwar Liev ek Torti
1Sitiasion ek personaz.Kot fab-la pe deroule?
Ki bann personaz ena dan sa fab-la?
2Devlopman (enn evennman ki amenn enn lot evennman)Ki valer sak personaz reprezante?
Ki premie evennman ki deroule dan fab-la?
Ki bann lezot evennman ki deroule apartir sa premie evennman-la?
3Enn leson lor laviKi leson sa fab-la kontenir?
50
| Kreol Morisien – Sapit 2 Sapit 3
Mwayin transpor
51| Kreol Morisien – Sapit 3Ribrik 1 – Lektir-Konpreansion
Lir sa text-la, answit reponn bann kestion.
Mo leker ti pe bat extra for kan mo finn rant dan aeropor.  Ti ena telman boukou dimounn ki mo ti inpe abriti. Mo mama finn fer mwa atrap mo paspor ek biye dan mo lame pou mo kapav al anrezistre. - Dres to linz lor twa! Trap to valiz! Met to sak bien lor to zepol! Pa bliye met to palto kan to arive!
Mo mama ti kouma enn mous zonn. Mo krwar li ti pe plis gagn per ki mwa.
Mo papa, li, kom dabitid, ti vey lor mo sekirite.
- Vey to bann zafer! Pa koz ek dimounn ki to pa kone! Si to perdi, al lapolis! Gard nimero to matant dan to latet!
Mo ti pe al lotpei kot mo matant ki finn invit mwa pou vakans Desam. Ti premie fwa ki mo ti pe vwayaz tousel e mo ti inpe trakase. Selman mo pa ti pe les mo bann paran trouve. Avek enn lame, mo finn met mo sak lor mo zepol ek mo finn trap mo valiz. Dan lot lame, ti ena mo paspor ek mo biye. Mo finn anbras mo mama ek mo papa e mo finn avans ziska devan enn kontwar kot ti ena enn long lake.  Ti inpe difisil tini tousala anmemtan.  Rezman lake-la ti avans dousman-dousman. Mo ti santi mwa bien fier. Finalman, bann prosedir finn fini e apre enn dernie salam, mo finn pran direksion avion. Dis minit plitar,  enn lavwa finn anons, “Vol MK729 pou Paris, anbarkman laport 23B.” Mo finn degaze mo finn ale. Mo finn donn mo biye otes ki ti devan laport la e mo finn rant dan avion.
Ti ena enn steward devan laport. Kan mo finn pas kot li, li finn dir mwa, “Bonzour. Bienveni abor.” Mo finn montre mo tiket e li finn montre mwa dan ki direksion mo bizin ale.  Mo plas ti nimero 15F. Pa ti fasil pou avanse. Sime ti bloke detanzantan parski bann pasaze ti pe met zot bann bagaz dan enn kof lao zot latet. Kan mo finn ariv dan mo plas, mo’nn dekouver ki mo ti kot iblo.  Sa finn fer mwa plezir parski mo ti pou kapav get peisaz kan dekole ek ateri. Mo pa ti ankor kone sa ler-la ki sa plas-la kapav ousi bien anbarasan. Mo finn rant dan mo plas e mo finn koumans lir enn liv ki montre ki bizin fer si ena enn irzans. Sa finn fer mwa gagn per e mo finn poz li dan so plas. Bien vit, avion finn ranpli e de misie finn vinn asiz kot mwa. Apenn zot finn asize, zot finn met enn mask lor zot lizie ek zot finn dormi. Avion finn koumans roule e mo finn koumans tranble. Mo ferm mo lizie, mo fer enn lapriyer. Kan mo reouver zot, nou ti deza dan ler. Mo bizin dir ki tou finn bien pase pandan mo vol. Mo finn get de fim, apre mo finn dormi.  Pandan premie fim, bann otes finn servi manze. Mo finn bien riye kan mo finn get zot pous zot ti saret koumadir marsan konfi. Manze-la ti bien bon!

 PREMIE DEKOLAZ
52| Kreol Morisien – Sapit 3Kan mo finn leve mo’nn trouv enn espes azitasion otour mwa… Boukou dimounn ti pe debout kot twalet e detrwa lezot ti pe fouy dan zot bann zafer ki trouv dan kof lao zot latet. De misie akote mwa la ti finn leve. Inpe ezitan, mo finn demann zot ki pe arive. Enn ladan finn get mwa e li finn dir:
- Pre pou arive! Bann dimounn pe remet zot korek pou pa trouve ki zot finn pas douz-er-tan
dan avion.  Douz-er-tan! Mo pa ti le kwar. Sa vwayaz-la finn pas extra vit. Mo ti pare pou fer enn lot vwayaz bien vit.
1. Reponn par Vre (V) ou Fos (F). Zistifie sak repons.

V/F
a. Tou dimounn ti abriti dan aeropor.
___________________________________________________________________
b. Mama narater ti dir li met so palto dan avion.
___________________________________________________________________
c. Lake divan kontwar pa ti pe avans vit. ___________________________________________________________________
d. Narater finn trouv peizaz pandan dekolaz.
___________________________________________________________________
e. Steward-la ti bien poli.
___________________________________________________________________
2. Kifer narater dir ki so mama ti pe gagn per?
3. Dapre twa, kifer li pa ti les so paran trouve ki li ti inpe trakase?
4. Ki bann santiman ki sa vwayaz-la ti provoke?
53
| Kreol Morisien – Sapit 35. Dapre twa, kifer li dir ki so plas ti “anbarasan” ousi?
6. Kan prosin fwa ki li pou pran avion?
7. “Kan mo finn leve mo finn trouv enn espes azitasion otour mwa.” Reekrir sa fraz-la, me ranplas mo “azitasion” par enn verb.
8. “Mo finn met mo sak lor mo zepol... Mo finn rant dan avion.” Rezim sa paragraf-la dan mwins ki 50 mo.
9. Trouv enn sinonim pou sa bann mo-la (fer atansion kontext):
a. abriti
b. trakase
c. anbarasan
d. irzans
e. koumadir


10. Trouv bann tradiksion ki apropriye pou bann mo ek expresion ki swiv, dapre manier
ki finn servi zot dan pasaz.
Kreol MorisienAngle
leker
suitcase
mous-zonn
abroad
selman
dousman-dousman
procedures
anbarkman
from time to time
hostess
54
| Kreol Morisien – Sapit 3Ribrik 2 – Vokabiler
Omonim
Enn omonim, se enn mo ki ena mem son e ki ekrir parey ki enn lot mo, me sinifikasion sa de mo-la li bien diferan. Exanp
Mo “san”
1. Mo ena san roupi dan mo pos. 2. Mo pa kapav viv san bwar ek manze. Dan fraz nimero 1, mo “san” vedir sif 100 ek dan fraz nimero 2, li vedir “si pena”. Toule-de mo ekrir parey, me zot vedir de zafer bien diferan. Exersis 1
Ranplas bann mo souligne par enn ou plizier mo pou montre ki to finn bien konpran definision enn omonim.  1a) To finn tronp bis, to ti bizin pran bis nimero 2 olie nimero 12.     b) To tronp kamion pa pe marse, mo krwar li finn gagn delo ladan.  2a) Li pe anvi penn so motosiklet ver.   b) Sa bisiklet-la pe vinn ver mwa. 3a) Li enn fann bann mark masinn zapone.    b) To papa finn fann boukou delo lor kapo loto.
4a) Bann soumarin emet bann signal radio pou kominike.   b) Ena enn emet dan landrwa, okenn transpor pa pe kapav rantre. 5a) So leta finn bien ameliore apre sa gran aksidan skouter li finn gagne la.   b) Leta finn desid pou introdir metro-leze dan Moris. 55
| Kreol Morisien – Sapit 3Exersis 2
Donn de diferan definision bann mo swivan ek fer enn fraz avek zot.
Finn fer enn exanp pou twa. Exanp
roz
Definision 1: Nom enn kouler ki gagne kan melanz kouler rouz ek blan. Fraz: Mo bann kamarad pe organiz enn fet, tou dimounn bizin abiy an roz.
Definision 2: Nom enn varyete fler ki existe an plizier kouler. Fraz: Mo’nn ofer li enn roz blan pou montre li ki mo santiman sinser. 1. met
2. feyte
3. avwe
4. exersis
5. lavi
6. lor
7. kont
8. touse
9. liv
10. lakour
Exersis 3 1. San rekopie depi Exersis 1, donn 2 mwayin transpor ki servi pou vwayaz:
a. dan ler
b. lor later
c. lor lamer.


56| Kreol Morisien – Sapit 3Rezis langaz
Fraz 1
“Sa loto-la mari serye. Tou dimounn finn flase lor so form ek so teknolozi ibrid.”
Fraz 2
“Sa loto-la milti-fonksionel. So form inpresionan, ek anplis li ekipe ek teknolozi ibrid.”
Reflexion
Malgre ki mem mesaz pe transmet dan Fraz 1 ek Fraz 2, ena enn diferans dan langaz ki pe servi. - Kisann-la pe kapav dir fraz 1? Dan ki kontext?
- Kisann-la pe kapav dir fraz 2? Dan ki kontext?
Diferans dan bann mo ki servi dan fraz 1 ek 2 pa vedir ki ena enn fraz ki pa korek. Ena sinpleman bann varyasion ki existe dan langaz. Nou pa kominik mem fason avek tou dimounn ou dan tou kontext.
Pou diferan sitiasion ou avek diferan dimounn, nou anplway diferan rezis langaz. Langaz oral/ekri kapav regroupe dan 3 diferan rezis
1. Rezis formel
Kan enn dimounn servi enn rezis formel, li servi bann mo teknik ek enn vokabiler bien elarzi. (par exanp dan enn avan-propo enn diksioner, enn deba ant bann siantifik, etc.).
a. Rezis elve Sa rezis-la, li inplik enn langaz konplex ki nou pa servi pou exprim nou dan lavi kotidien. Par exanp bann text relizie, dan dokiman legal, etc.
2. Rezis kouran
Rezis kouran pa otan sofistike ki rezis elve, me li pena okenn vilgarite ek bann mo ki servi bien reflesi (liv lekol, prezantasion biltin informasion lor televizion, etc)
3. Rezis informel
a. Rezis familie Rezis familie, se langaz ki nou plis servi dan nou lavi kotidien (avek koleg, kamarad, dan sipermarse, dan bann plas lwazir, etc). b. Rezis relase
Rezis relase, li enn itilizasion langaz ant bann dimounn ki telman pros ki zot kapav paret vilger pou enn lot group dimounn. Li kapav inklir enn langaz ki inklir bann kod, bann mesaz sekre, bann zoure, etc.

57| Kreol Morisien – Sapit 3Exersis 4
Reget Fraz 1 ek Fraz 2. Soulign bann mo dan Fraz 1 ki permet nou asosie li ek enn rezis familie.  Exersis 5
Ki rezis langaz ki koresponn avek bann text/sitiasion swivan? Explik to repons.
a. Dokiman konstitision enn pei
b. Enn sms partaze ant de konesans long-dat
c. Text Lalwa Travay
d. Enn ansiklopedi ki pe koz lor evolision bann mod transpor
e. Enn blog lor Internet ki pe koz lor bann lamizik popiler f. Enn meyl ki to pe adres to kamarad lanfans
g. Enn animater dan enn laniverser
h. Enn komedien ki pe prezant enn text Shakespeare
i. Enn komantater lor enn match football
j. Enn dokter ki pe anim enn konferans ek bann lezot dokter
Exersis 6
Miven fek dekouver ki li finn pas so dernie lexame Grad 9. Li pe koz ek so meyer kamarad Ashley lor telefonn. Li pe servi enn rezis familie. Li ena pou transmet mem nouvel so profeser pou remersie li.
Amenn sa konversasion-la dan enn rezis kouran.
“Weh, to’le krwar, mo’nn pas sa dernie lexamen-la! Mari serye, momem mo pa’le krwar. Mo mari kontan. Mo profeser finn fer mwa enn mari lizaz avek so bann konsey tousa. Mo bizin fer so labous dou.”


58| Kreol Morisien – Sapit 3Ribrik 3 – Lortograf
Virgil
An zeneral, enn virgil servi pou mark enn poz dan enn fraz. Me nou itiliz virgil pou ankor lezot rezon. Nou servi enn virgil pou separ bann mo ou bann group mo dan enn seri trwa kitsoz ou plis.
Exersis 1
Azout virgil kot neseser.
1. Mo kontan manz dipin diber ek fromaz.
2. Kari poul ek diri blan ek enn bon zi limon samem mo manze prefere!
3. Lor lalis komision Sam ti ena dipin savonet delwil lay ek zinzam ek dile.
Exersis 2
Azout bann virgil kot bizin dan sa ti pasaz-la.
Yer mo mama mo papa ek mo gran-ser ti al lamer. Letan ti bien ansoleye ek mama ti lev boner pou prepar diri ek kari gato pomdeter salad fri ek pima ek boukou bann lezot kiksoz. Nou finn pas enn bon lazourne me dernie ler zis avan nou ale enn gro lapli finn tonbe.
Apostrof
Dan bann dialog ou konversasion, souvan nou servi form kontrakte kan nou exprim nou. Kontraksion se kan nou kol de mo ansam avek itilisasion enn apostrof. Exanp enn mo ki finn kontrakte:
To finn bwar delo = To‘nn bwar delo
Me kan nou ekrir, an zeneral nou evit servi apostrof ek pa met bann mo dan form kontrakte.
Nou observ sa dialog ki 2 kamarad pe gagne.
Kevin: “Kot to’nn ale yer?”   Fanni: “Mo’nn al fer enn letour Flak.”
Kevin: “Mari serye! Kan nw’al fer letour ansam?”
Remark
Zot pou remarke ki dan sa konversasion-la, Kevin ek Fanni pe servi kontraksion “To’nn” pou dir “To finn al” e “Mo’nn” pou “Mo finn”. Nou reprezant sa kontraksion-la par enn apostrof.
59
| Kreol Morisien – Sapit 3Exersis 3 Remet sa bann kontraksion-la dan zot form long.
1. Nw’al lamer.
____________________________________________________________________________
2. Ki’nn arive yer tanto?
____________________________________________________________________________
3. To’nn fer tou to bann dewvar?
____________________________________________________________________________
4. Li’a koz ar twa kan to pou al get li.
____________________________________________________________________________
5. Nou ti’a kontan zwenn twa pou organiz sa fet-la.
____________________________________________________________________________
Exersis 4
Remet sa bann fraz-la dan form kontrakte kouma nou ti pou servi li dan enn konversasion oral.
1. To finn al laboutik?
____________________________________________________________________________
2. Nou finn al lamer yer tanto.
____________________________________________________________________________


60| Kreol Morisien – Sapit 3Ribrik 4 – Gramer
Kategori Pronom
Tradisionelman, nou definir enn pronom kouma enn mo gramatikal ki nou servi dan plas enn nom prop ouswa enn group nominal.
Exanp
Fabrice inn al bazar, li finn al aste legim.
Enn sat inn rant dan lakwizinn, pous li!
Zordizour, nou plito aksepte ki enn pronom li enn mo gramatikal ki ena kouma fonksion pou ranplas enn lot kitsoz dan enn fraz. Sa lot kitsoz-la, li kapav enn nom prop, enn group nominal (GN), enn verb, enn group verbal (GV), enn fraz, etc.
Ex: Nom prop
Christelle finn manze gramatin. Li finn bwar enn sokola so ousi.
GN

Sa bann dimounn ki nou ti zwenn yer swar la, zot tou ti sorti Mahebourg.
Verb


Manze, li esansiel pou viv.
GV

Fer spor toule semenn, se enn aktivite inportan pou leker.
Fraz


Li inposib leve avan trwa-z-er gramatin. Samem, ki mo ti pe dir li.
Bann pronom kapav ranpli rol size, obze ouswa konpleman dan enn fraz.
Size
Li pankor pase zordi.
Obze


Pret mwa ou lagazet, mo retourn li dan de minit.
Konpleman

Li bien malin, akoz sa mo kontan travay avek li.
Ena plizier kategori pronom:
1. pronom personel
2. pronom demonstratif
3. pronom posesif
4. pronom indefini
5. pronom interogatif.
61
| Kreol Morisien – Sapit 31. Pronom personel
Nou kapav kategoriz bann pronom personel dapre zot fonksion, setadir, selon ki zot size, obze ouswa reflexif:

Tablo lor pronom personel
SizeObzeReflexif sizeReflexif obze
1
e
 personn singiliemo geteget mwamomem mo geteget momem
2
e
 personn singilieto/ou geteget twa/outomem/oumem to/ou geteget tomem/ oumem
3
e
 personn singilieli  geteget lilimem li geteget limem
1
e
 personn pliryelnou geteget nounoumem nou geteget noumem
2
e
 personn pliryelzot geteget zotzotmem zot geteget zotmem
3
e
 personn pliryelzot/bann-la geteget zot/ bann-lazotmem zot gete
bann-la mem geteget zotmem/ bann-la mem
Exersis 1
Eski bann pronom dan bann fraz ki pe swiv ena enn valer anaforik ouswa deiktik?
1. Papa ti al bazar gramatin. Li konn tou bann marsan legim.
2. Roseda finn perdi enn kaye yer. Sann-la, li finn kit li dan bis.
3. Get zot enn kou!
4. Darlene ti zwe poker ek so bann kamarad; zot finn perdi.
5. Pa asiz lor sann-la! Mo krwar li kase.
2. Pronom demonstratif
Enn pronom demonstratif fonksionn exakteman kouma enn determinan demonstratif, setadir li kapav swa deiktik swa anaforik. Anfet, li ranplas enn nom ek so demonstratif anmemtan.
Ex: sa garson-la  =  sannla-la / sana-la / sann-la
Enn pronom demonstratif kapav ranpli rol size, obze ouswa konpleman dan enn fraz.
Size
Sann-la pankor stanpe.
Obze


Mo bizin get sann-la avan mo ale.
Konpleman

Mo kontan travay ar sann-la plito ki lot-la.

62| Kreol Morisien – Sapit 33. Pronom indefini
Enn pronom indefini ranplas enn nom (ouswa enn group nominal) san ki nou ena (ouswa san ki nou donn) enn indikasion presi lor idantite so referan.
Ex:  Intel pankor vini.
Samem ki bizin.
Kikenn inn fek rantre.
Kitsoz pe bwi lor dife.
Enn pronom indefini kapav zwe rol size, obze ouswa konpleman dan enn fraz.
Size
Kikenn inn perdi so kab telefonn gramatin.
Obze


Li ti bwar kitsoz apre so lekours.
Konpleman

Li ti vinn ek kikenn ki zame mo ti zwenn avan.
4. Pronom interogatif
Enn pronom interogatif kapav definir kouma enn mo gramatikal ki ranplas enn nom (ouswa enn group nominal) e ki permet poz enn kestion.
Ex: Kisann-la pe manze?
Kifer lapli tonbe?
Lakel ant zot pou vini tanto?
Exersis 2
Reper bann diferan pronom ki prezan dan sa pasaz-la.
“Eski kikenn finn deza trouv enn lougarou?” Samem kestion ki Marc ti pe poz so bann kamarad san ki okenn pa reisi donn li enn repons. Zot nek get lao, koumadir kestion li ti poze pa ti konsern zot. Sann-la ti pe get so soulie, lotla-la ti pe siflote koumadir nanye ete. “Bon, eski personn pa kapav reponn mwa?” Exersis 3
Ki bann pronom ape ranplase dan ban fraz ki pe swiv?
1. Rambo finn ramas so fizi. Li ti poze anba.
2. Rambo finn ramas so fizi. Li ti kone li pa ti tousel dan sa lafore-la.
3. Brezil finn ranport Mondial football sink fwa ek Lafrans de fwa. Kisann-la finn gagne pli souvan?
4. Bann Amerikenn finn gagn meday lor dan Mondial feminin. Zot-mem ti meyer lekip.
5. Kan eski pou gagn vakans? Apre lexamen!63
| Kreol Morisien – Sapit 3Ribrik 5 – Prodiksion oral ek ekri
Exersis 1
Lir ek observ sa let formel la ek reponn bann kestion ki swiv.
Minister Ledikasion ek Kiltir
50, Apple street
Port-Louis
25 Avril 2019
Misie Marcus Emilien
13, Rue des Abricots
Rose-Hill
Misie Emilien,
O-nom Minister Ledikasion ek Kiltir, mo ena plezir anons ou ki desin ki ou finn avoy Minister dan kad konkour “Desinn lavenir to pei avek Metro Express” finn swazir parmi bann 5 meyer desin dan kategori 12–15 an. Minister prezant ou so felisitasion pou sa performans-la.
Le 15 Me 2019, Minister pe organiz enn expozision bann meyer desin dan tou kategori. Sa zour-la pou ena ousi anons nom bann gagnan dan sak kategori ek enn seremoni remiz pri an prezans Minis Ledikasion. Expozision ek seremoni pou deroul dan hall siez prinsipal Minister ki trouv dan Port-Louis apartir 2.00 p.m.
Nou pe invit ou ek ou paran pou partisip dan sa evennman-la. Nou swete ki ou konfirm ou prezans par telefonn lor 4646464 oplitar le 30 Avril. Si nou pa gagn enn konfirmasion lor ou partisipasion ziska le 30 Avril, nou pou konsidere ki ou pa pou prezan.
Mo prezant ou mo salitasion distinge,
Mm Karine Latin
Responsab konkour “Desinn lavenir to pei avek Metro Express”
Enn let formel swiv enn striktir presi e li inportan respekte sa striktir-la.
Konpar striktir sa let formel ek striktir let informel ki Anna finn ekrir Amanda (dan dernie sapit). Gete kot finn plas ladres emeter, kouma finn ekrir formil salitasion etc.
Not 1
Enn kominasion formel li kapav pran form enn e-mail ousi.

64| Kreol Morisien – Sapit 3Exersis 2 Observ model let formel ki finn donn twa ek reponn bann kestion ki swiv.
Model enn let formel
Nom emeter
Institision emeter (si aplikab)
Ladres emeter
Ladres mail emeter (si aplikab)
Dat Mwa Lane
Nom resepter
Linstitision resepter (si aplikab)
Ladres resepter
Ladres mail resepter (si aplikab)
Misie/ Madam Nom resepter
Introdiksion Emeter ekrir enn-de fraz pou prezant dan ki kontext li pe ekrir.
Devlopman Emeter ekrir enn ou de paragraf pou explik an detay so reket ou obzektif so let.
Konklizion Emeter explik klerman ki aksion li swete resepter pran par rapor a reket/
obzektif so let.
Formil salitasion. Signatir
Nom emeter
Kestion
1. Kifer li inportan donn ladres emeter?
2. Kifer li inportan servi bann tit kouma “Misie/Madam” dan enn let formel? Eski to kapav pans lezot tit ki kapav servi dan enn let formel?
3. Ki bann lezot formil salitasion kapav servi dan enn let formel?
Exersis 3 Dapre twa, dan ki kontext, nou ekrir enn let formel?  Exersis 4 Prodiksion enn let formel
Ena problem bis dan to landrwa. Ekrir enn let formel National Transport Authority(NTA) pou raport ek dekrir problem ki twa ek bann dimounn dan to landrwa pe fer fas. Dan konklizion to let, formil enn reket kler ki to pe adres  NTA.65
| Kreol Morisien – Sapit 3Ribrik 6 – Tradiksion
Kapav arive kan nou pe tradir enn fraz ki nou pa gagn so ekivalan dan langaz sib.
Parfwa se parski nou pa gagn bann mo ki vedir mem zafer.  Me parfwa, se ousi parski pa servi mem fason pou dir bann zafer dan de langaz-la.
Kan ariv sa, nou bizin kas konstriksion text sours e rekonstrir li dan langaz sib.
Exanp 1
KM:     Nou finn bien amize parski tou nou bann kamarad ti finn vini.
ANGLE: It was fun because all our friends were there.
Exanp 2
ANGLE: Jen is good at football and usually scores at every match.
KM:  Jen enn bon footballer e li met gorl laplipar-di-tan kan li zwe.
Exersis 1
Tradir sa bann fraz-la ver Angle.
1. Ti servi seval pou vwayaze avan invansion loto.
2. Dan aeropor, si ou bagaz res san sirveyans, bann travayer kapav ramas li ek detrir li.
3. Lenny ti telman fin ki li finn manz so dipin enn sel kou.
4. To bizin met serye sinon to pou fel lafin lane.
5. Mo finn transpir gro kan met-dekol finn apel mwa dan biro.
Exersis 2
Tradir sa bann fraz-la ver KM.
1. It’s a pity I did not meet your parents.
2. What a beautiful house! I wish I could live in it.
3. I’ve never heard such a sad story.
4. Kris lost his car keys but still managed to open the car.
5. Shopping malls are usually crowded during the weekends.
66
| Kreol Morisien – Sapit 3Ribrik 7 – Literatir
Roman
Enn roman, li enn zistwar ki souvan fiktif e ki souvan finn piblie pou enn apresiasion ek enn lektir individiel.
Enn roman met an plas enn nonb personaz ki evolie dan enn lespas-tan, avek zot bann prop lavantir ek destine.
Kan nou koz enn roman dan literatir, nou etidie boukou zafer. Parmi ena:

Bann personaz (zot karakter, zot desizion, seki zot pe viv, etc.)
Bann tem ki pe aborde
Narasion text-la (ki manier li finn ekrir, kifer li finn ekrir koumsa, etc.)
Valer letan dan roman-la (eski resi-la pe arive dan lepase, etc.)
Konstriksion bann fraz, bann expresion, etc.
Rezis langaz ki pe servi


67| Kreol Morisien – Sapit 3Reflexion
Fer enn lalis bann similarite ek diferans ki existe
ant bann roman ek bann zistwar ki transmet
atraver loralite.  Exersis 1 Bann diferan tip roman
Relie sak tip roman ki liste anba ek so deskripsion. Fer enn travay resers (si bizin) pou ed twa.
Roman siansfiksionEnn tip roman ki souvan santre lor enn krim. Deroulman bann evennman dan sa roman-la baze lor bann lanket, koleksion ek analiz bann prev.
Roman otobiografikEnn roman ki santre lor Listwar. Li evok lepase ek so bann personaz (reel ou imaziner) viv dan sa lepok-la.
Roman polisieEnn tip roman ki koumans par lanfans ou ladolesans enn personaz prinsipal. Narasion roman-la rakont enn seri evennman ki pou devlop personaz-la so vizion lor lavi.
Roman istorikEnn roman ki deroul lor lesanz bann let. Bien souvan, de personaz pe esanz bann let pou partaz zot bann emosion ek experyans. Koumsamem lintrig ek deroulman aksion prosede.
Roman fantastikSa tip roman-la koz lor lavi enn personaz depi so nesans ziska enn pwin inportan dan so lavi (sanzman idantite, bann dernie moman, etc.). Personaz lamem pe rakont so zistwar.
Roman epistolerBann evennman bizar ou sirnatirel, bann kreatir mitik ek imaziner, bann aparision inexplikab form parti sa roman-la.
Roman inisiasion/ Roman laprantisazSa roman-la prezant enn zistwar ki baze lor bann fe siantifik, lor bann evennman ki emervey ek fasinn lemond siantifik, par exanp bann explorasion lespas.  
68| Kreol Morisien – Sapit 3Exersis 2 Adaptasion enn extre depi roman 20 000 lie anba delo ki finn piblie par Jules Verne an 1869–1870.
Enn resif koray ki pe sov-sove Lane 1866 finn marke par enn fenomenn extraordiner, mem sirnatirel pou sertin. Pandan sa lepok-la, pa ti ena boukou mo pou explik ou konpran sa fenomenn-la. Bann rimer finn koumans sirkile avek enn vites extraordiner, wadire finn fann petrol lor dife. Rimer-la ti pe fane, sirtou parmi bann dimounn ki zot travay relie avek losean. Pa ti ena enn dimounn ki pa ti intrige par seki ti pe arive: bann peser, bann marin, bann kapitenn bato, bann komersan maritim, bann skiper. Gouvernman, servis militer ek maritim plizier pei ek kontinan ti ousi preokipe par sa sitiasion-la. Sa intrig-la ti pe propaze depi Lamerik ziska lot bout lamer, kot Lerop.
Ki ti pe arive koumsa?
Depi inpe letan, “enn kiksoz enorm” finn krwaz sime boukou bann navir.  Finn raporte ki  “kiksoz-la” bien long, boukou pli gro ki ninport ki labalenn ek setase ki nou kone ziska ler.  Finn ousi observe ki pa kapav konpar “kiksoz-la” so vites ek enn balenn ou mem enn navir so vites.  “Kiksoz-la” ti pe res alime-tengn ek briye anba delo, ek pa ti pe konpran si ti elektrisite sa ouswa bann desarz elektrik natirel.
Ti ena enn krint zeneral ki enn mons inkoni ti pe viv bann fonder losean.  Ninport kan, li ti pou kapav fer bann ravaz, ek personn pa ti pou kapav aret li.  Ki ti ete sa “kiksoz-la”? Eski li ti enn aparision sirnatirel, enn rev ou enn invansion bann dimounn ki ti pe delire?  Mil kestion ti pe ant zot tou zot lespri… Kiryozite, apre tou, enn linstin imin.
69
| Kreol Morisien – Sapit 3Kestion
1. Ki tem prinsipal ki pe aborde dan sa extre roman la? Konstrir enn rezo lexikal lor tem prinsipal sa extre-la.
2. To pou konstate ki oter-la pa rant dan zistwar-la enn sel kout.  Enn latmosfer sispans kree dan louvertir sa zistwar-la.  Kifer, selon twa, oter-la swazir sa stil narasion-la?
3. Baze lor seki to finn lir, ki tip roman to panse 20 000 lie anba delo pou ete?
Travay resers Fer enn ti resers lor bann roman ki Jules Verne finn ekrir. Swazir enn ladan ek fer enn ti rezime anviron 30 lalinn lor tem liv-la.


Jules Verne (1828-1905) ti enn ekrivin franse ki finn vinn enn pione dan bann roman sians-fiksion a sa lepok-la.
Boukou so bann roman koz lor bann invansion ki finn les bann dimounn perplex ou ki finn boulvers zot lavi a-lepok (elektrisite, soumarin, mongolfier, etc.)
70
| Kreol Morisien – Sapit 3 BONZOUR Sapit 4
Dekouvert langaz
71| Kreol Morisien – Sapit 4Ribrik 1 – Lektir-Konpreansion
Lir sa text-la, answit reponn bann kestion.
Mo bann klas ti pli difisil ki dan lekol primer. Malgre ki mo ti bien kontan ki M. Bogart ti nepli mo profeser, mo ti bizin fer boukou zefor pou ki mo pa perdi pie. Enn parmi mo bann pli gro difikilte, sete kwiz kotidien dan klas M. Scoggins, nou profeser Social Studies. Sete enn kwiz lor laktialite. Mo ti touletan dernie.
M. Scoggins pa ti konpran kifer nou pa ti get linformasion si-z-er toule tanto, oubien zet enn koudey lor New York Times nou bann paran.
“Si zot pa konpran enn zafer, demann zot paran! Diskit bann nouvel toulezour, se enn zafer bien inportan.”  Toulezour M. Scoggins ti repet mem zafer. Sak fwa li dir sa, mo ti imazinn mo mama ek mwa dan enn zoli sal-a-manze kouma kot Annette, ek enn zoli latab bien glase, ek mo mama ti pou pe explik mwa bann detay lor zafer Watergate.  Mo finn deza sey poz mo mama kestion lor konservasion lavi sovaz kan ti ena enn devwar lor la.  “Kisannla ki anvi sov bann zanimo sovaz kouma bann tig?” Sa ti rann li  bien tris. “Kot nou ti reste laba, dan Lasinn, enn zour enn tig ti kokin enn ti-baba.”
Parfwa mo ti trouv li zet enn koudey dan mo bann liv e li ti sey eple bann mo tanzantan, me malerezman li ti kontign lir depi drwat ziska gos. Li ti ena enn ti liv ki li ti finn aste dan Chinatown pou li aprann Angle e toule Dimans, mo ti sey montre li. Parkont, mo mama pa ti ena enn latet aprann.  E de langaz-la ti telman diferan, ki li ti koumadir mo ti pe dimann li sanz kouler so lizie.
Dan lizinn, mo ti met radio zwe pandan ki nou ti pe travay, e mo ti sey konpran bann informasion. Malerezman, ti ena enn moter zis kot nou etabli e li ti ronfle telman for ki laplipar bann mo ti nwaye dan tapaz. Ti ena telman mo ki mo pa ti kone! Mem si mo ti kapav konpran bann fraz, mo konesans zeneral pa ti ase pou ki mo konpran bann zistwar ki zot ti pe rakonte.  Mo ti travay bien dan sians ek matematik, me dan tou lezot size, mo ti pran trwa fwa plis letan pou lir Angle ki Sinwa. Mo ti oblize konsantre e si mo ti perdi konsantrasion enn moman, fraz-la ti vinn inkonpreansib net ek mo ti bizin rekoumans a-zero. Pou sak sink mo ki mo ti lir, mo ti bizin get de dan diksioner. Laplipar letan, apenn mo ti konpran bann kestion. Pa koz trouv repons!
Trace the theme of violence in the story from inception to its inevitable climax; how is violence unleashed in each of the main characters?*
Mo finn lev mo latet e mo finn trouv mo mama pe pare pou li al dormi. Li ti paret bien frazil anba sa pake linz ki li ti finn mete la. Anplis, li ti met enn palto ki li ti fabrike ar lapo enn gro nounours ki nou ti ramase. Li ti met so legan me mem sa, li ti bizin frot so de lame ansam pou sof zot. Vakans dernie, mo ti lir enn zistwar kot enn papa ti asiz ar so tifi pou montre li kouma ekrir enn sek labank. Souvan mo ti pans sa senn-la.

 APRANN DAN ENN LOT LANGAZ
72| Kreol Morisien – Sapit 4“Eski mo kapav donn twa enn koudme?” mo mama demande. “Non, Ma.” Li finn soupire. “To  pe bizin travay bien dir! Pa al dormi tro tar, mo piti.”
Mo ti anvi al dormi. Mo ti santi mo likou pe vinn pli lour, mo latet nepli tini, mo lizie ferme. Nou lakaz ti som ek vid. Detrwa lera ti pe fer lekours dan lakwizinn.  Mo finn frot mo latanp ek mo finn relir kestion-la.
* Retras tem laviolans dan sa zistwar-la depi so koumansman ziska so denouman final; kouma eski laviolans devlope dan sak personaz prinsipal?
Tradiksion ek adaptasion depi A Girl in Translation par Jean Kwok, 2010.
1. Reponn par Vre (V) ou Fos (F). Zistifie sak repons.

V/F
a. Narater ti bien kontan M. Bogart.
___________________________________________________________________
b. Informasion ti mem ler toulezour.
___________________________________________________________________
c. So mama ek li ti ena enn zoli sal-a-manze. ___________________________________________________________________
d. So mama ti bien sagrin bann zanimo sovaz.
___________________________________________________________________
e. Li ti gagn difikilte pou konpran bann kestion.
___________________________________________________________________
2. Ki li ti bizin fer pou ki li pa “perdi pie”?
 3a. Mansionn 1 kitsoz ki M. Scoggins pa ti konpran ar so bann zelev.
 3b. Dapre twa, kifer bann zelev-la pa ti kapav fer sa?
4. Dir kouma narater so mama ti reazir kan li ti pe koz lor konservasion lavi sovaz.
73
| Kreol Morisien – Sapit 45. Ki insidan ti arive dan Lasinn?
6. Dapre twa, kifer narater travay bien zis dan sians e matematik?
 7. Donn 2 rezon kifer so mama pa ti kapav lir.
8. Ki detay montre ki ti pe fer extra fre?
9.  “Pa koz trouv repons!” Reekrir sa fraz-la me sa fwa-la servi mo ‘inkapab’.
10. Explik sa bann mo-la.
a. perdi pie
b. zet enn koudey
c. nwaye
d. inkonpreansib
e. mem sa 10. Trouv bann tradiksion ki apropriye pou bann mo ek expresion ki swiv, dapre manier
ki finn servi zot dan pasaz.
Kreol MorisienAngle
laktialite
koumadir
lekol primer
laplipar letan
soupire
unfortunately
daily
dining room
teddy bear
holidays

74| Kreol Morisien – Sapit 4Ribrik 2 – Vokabiler
Dekouvert langaz
Manier ki bann dimounn koz Kreol atraver lemond diferan. Dan Moris, nou pou trouve ki
mem kan nou pe koz Kreol Morisien ena diferan manier dir enn mem mo. Nou apel bann
diferan fason dir enn mo bann varyant, par exanp, “delo –  dilo” , “kouma – kouman”.
Ena plizier rezon ki fer varyant existe me pa ve dir ki ena enn fason prononse pli bon ki lot.
Bann varyant rann enn langaz pli interesan.  Exersis 1
1. (a) Trouv omwin enn varyant pou sakenn sa bann mo-la
• Bokou
• Bwem
• Kannson
• Karton
• Demin
• Lafnet
• Lakouzinn
• Krab
• Pwanie
(b) Par tomem, trouv 3 lezot per varyant.
(i) ______________________________________
(ii)   ______________________________________ (iii) ______________________________________ Ki manier?
Comment ça va ?How are you?
Kaise ba?

75| Kreol Morisien – Sapit 4 Exersis 2
Lir text ki swiv.
Pou mon bann kamarad
(Lor ler Braves de la Germanie)
Bann kamarad, si fie lor latristes
Nou lavenir pa sir li briye.
Anou gard plito lasazes
Nou bann vie ki ti konn touzour riye.
Dan tou traka lavi
Sagrin, douler, sousi
Anou konn extrer sa ti lagrin foli
Ki amenn lazwa dan pei.
Pa pran mo ti prefas
Pou enn move pretansion
Fer parti bann gran poet deklas.
Sa ti zame mo lanbision.
Me kan letan pe met lipie lor akselerater
E ki mo lavenir paret plis deryer ki divan
Les mo sey omwin fer enn kout zwer
Ek fer mo adie dan enn fason ki plezan.
“Pou Madam Borel Jeune” adapte par Chrestien (1822), readapte par Carpooran et al. (2018)

76| Kreol Morisien – Sapit 4(a) Propoz enn definision pou bann mo souligne.
(b) Donn enn sinonim pou mo:
(i)   Fie
(ii)  Fason
(iii) Plezan
(c) Donn enn antonim pou mo “sagrin”.
(d)  Idantifie 2 mo dan sa text-la ki ena varyant. Donn omwin enn ou de varyant pou sakenn.  Exersis 3
Apart bann varyant ki existe dan Kreol Morisien, ena bann lezot manier koz Kreol ki existe
andeor Moris.
Apart Moris, nomm 3 zil kot bann abitan koz Kreol dan Losean indien.
Get bann fraz ki swiv ki an Kreol Reyone, ek esey konpran ki zot pe dir.
(i) Sa lé dou.
(ii) Mi ariv pa.
(iii) Pa bezoin ou la per.
(iv) Kossa la arive?
(v) Nou la kas mang?
Sours: Le Créole Réunionnais de poche, Assimil
Diskision dan klas ant zelev-profeser
(i) Dir ki bann fakter finn ed zot konpran sa bann fraz-la.
(ii) Dir ki bann difikilte zot kapav finn gagne pou konpran sertin fraz.
(iii) Eski zot ti pou kontan aprann enn lot lang? Kifer?
77
| Kreol Morisien – Sapit 4Exersis 4
Apart bann lang kreol, ena bann lezot lang ki koze atraver lemond. Ala enn lalis avek
diferan pei oubien zil.
Fer enn ti resers ek trouv lang (ou bann lang) ki koze dan sa bann pei-la. Finn fer enn
lexanp pou twa.
(Not: Pa bliye nom bann lang touletan koumans par enn maziskil.)

Pei  Lang
1. Lafrans Franse
2. Langleter
3. Lespagn
4. Lalmagn
5. Lamerik  6. Sesel
7. Madagaskar
8. Lasinn 9. Lenn 10. Lostrali
11. Canada
12.  Brezil

78| Kreol Morisien – Sapit 4Ribrik 3 – Lortograf
Vwayel ‘OU’ ouswa ‘U’
Dan KM, nou servi let “o+u” pou reprezant son [u] par exanp boul. Dan KM, nou servi let “u” pou reprezant son [^] par exanp brushing.
Lir sa bann fraz-la.
a. Kan dimounn sorti dan twalet, bizin pa bliye flush.
b. Mo likou extra fermal, mo krwar mo finn mal dormi.
c. Bann mason servi marto ek koulou.
d. Azordi dan restoran, ti ena enn rush pa posib.
e. Enn zelev kapav pran duster ek efas tablo.
f. Mo kontan manz burger poul. Exersis 1
Idantifie bann mo depi dan sa bann fraz-la kot zot ena son [u] ek [^] ek plas zot kot bizin dan tablo.
[u] [^]
Exersis 2
Konplet sa bann mo-la par ‘ou’ ouswa ‘u’.
a. Kan bann magazin pe ferme, bann anplwaye bes sh___tters.
b. R___l brit, mor brit!
c.  Servi cotton b___d pou netway nou zorey.
d. Toulez___r delo aret k___le 9-er.
e. Ena enn b___g dan so sistem informatik.
79
| Kreol Morisien – Sapit 4Ribrik 4 – Gramer
Enn fraz sinp
Enn fraz sinp, se enn fraz ki kontenir enn sel verb ek enn sel size.
Exanp1
a. Zahil galoupe.
b. Lisien zape.
c. Bis pou demare 3.30 p.m.
So size kapav enn group nominal (GN), sa ve dir enn group mo avek enn nom prinsipal ek so verb kapav fer parti enn group verbal (GV).
Exanp 2
a. Anne-Claire ek John pe aste komision.
b. Mo kouzinn Nina bien kontan bann liv romantik. Kouma dan exanp (2b), enn group verbal kapav kontenir enn GN ki konpleman obze ousi.
Not
Seki pli bizin rapel se ki enn fraz sinp ena ENN SEL VERB ek ENN SEL SIZE.
Nou ousi konsider bann fraz inperatif ek inpersonel kouma bann fraz sinp, mem si zot pena size.
Exanp 3
a. Vinn ek mwa! (Inperatif)
b. Ouver zot liv bann zanfan. (Inperatif)
c. Ena trwa zwazo lor brans. (Inpersonel)
d. Ena sis zwer dan enn lekip volley-ball. (Inpersonel)

80| Kreol Morisien – Sapit 4Exersis 1
Idantifie bann fraz sinp dan lalis ki swiv.
a. Mo pou al laboutik demin gramatin.
b. Vanessa so granmer pou kwi enn kari tanto.
c. Amenn to sak ek twa taler.
d. Lydia finn manz farata gramatin ek li finn bwar dite.
e. Rishi pou rant so lakaz inpe tar akoz ena lapli.
f. Juanito kontan so gran frer.
g. Mo fatige.
h. Eski to pou vinn lantrennman demin?
i. Pran enn sez ek asiz twa.
j. Paul ek Anna finn al grinp montagn Dimans.
Form fraz
Enn fraz kapav ena de form: form afirmatif ek form negatif.
Nou servi form afirmatif kan enn dimounn pe fer kitsoz ek form negatif kan li pa pe fer sa kitsozla. Pou kre enn fraz dan form negatif, nou azout pa devan verb ouswa devan bann marker TMA si ena.
Exanp 1
a. Leila pe al bazar. (form afirmatif)
    Leila pa pe al bazar. (form negatif)
b. Ben kontan lir. (form afirmatif)
    Ben pa kontan lir.(form negatif)
81| Kreol Morisien – Sapit 4Exersis 2
Met bann fraz ki pe swiv dan form negatif.
1. Jean-Luc kontan gato.
2. Fatima finn aroz so bann fler.
3. Demin, Yash pou amenn so lisien promne.
4. Mo granper ti abitie rakont nou zistwar.
5. Davina pou amenn enn kado pou mo ser tanto.
6. Kunal ti pe fer enn desin lor so laptop.
7. Nikita so lavwa resanble Beyoncé.
8. Julien ti kontan zwe kart ek so bann kamarad pandan rekreasion.
9. Nishi ti invit mwa pou so laniverser.
10. Christian ti fer enn kari poul Samdi dernie.
Tip fraz
Ena 4 tip fraz:
1. fraz deklaratif
2. fraz interogatif
3. fraz exklamatif
4. fraz inperatif.
Not
Toule 4 tip fraz kapav swa dan form afirmatif, swa dan form negatif.
Fraz deklaratif
Nou servi enn fraz deklaratif pou enons enn kitsoz ki nou konsider vre ouswa pou konstat kitsoz, ouswa ankor pou donn nou lopinion lor kitsoz.
Exanp
Jean-Marie kontan manz gato-banann.
Jean-Marie pa kontan manz gato-banann.
Mo panse ki Jean-Marie kontan manz gato-banann.

82| Kreol Morisien – Sapit 4Fraz interogatif Nou servi enn fraz interogatif pou poz enn kestion apartir enn fraz deklaratif. Pou form enn fraz
interogatif, nou azout eski pou koumans fraz-la ek nou azout enn pwin interogasion alafin.
Exanp 1
Eski Jean-Marie kontan manz gato-banann?
Not
Nou kapav kree bann lezot kestion kan nou servi enn pronom interogatif.
Exanp 2
Avek kisann-la Jean-Marie kontan manz gato-banann?
Kifer Jean-Marie kontan manz gato-banann?
Kan eski Jean-Marie kontan manz gato-banann?
Fraz exklamatif
Nou servi enn fraz exklamatif pou indik enn emosion (lakoler, lazwa, latristes, sirpriz, etc.) ki pe akonpagn seki nou pe dir. Nou azout enn pwin exklamasion alafin sa fraz-la.
Exanp
Jean-Marie kontan manz gato banann!
Ayo! Get ki kantite gato banann Anna pe manze!
Fraz inperatif
Nou servi enn fraz inperatif pou donn enn lord. Pou nou kree enn fraz inperatif, nou pa met size
devan verb-la.
Exanp Manz to gato-banann.
Aret ekrir.
Exersis 3 Fer bann fraz interogatif apartir bann fraz dan exersis 2.
Exersis 4
Fer bann lezot kestion apartir bann fraz dan exersis 2. Pou fer sa bann lezot kestion, servi enn pronom interogatif.
83
| Kreol Morisien – Sapit 4Ribrik 5 – Prodiksion oral ek ekri
Exersis 1
Lir dialog ki pe deroule ant Ravi ek Jane ek reponn bann kestion ki swiv.













































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































E Jane! Mo ti al mont montagn dan wikenn. Depi lao, to trouve Moris mem pli zoli pei ki existe dan lemond.
Pli zoli Ki Moris? Sa pena sa!Me Ravi, to pa pe dir mwa pou ki rezon to pe dir sa! Lor ki to baz to lopinion?Be kifer to pe dir sa? To krwar lezot pei pa zoli?
84
| Kreol Morisien – Sapit 4 To kone, lot fwa-la, mo ti pe get enn dokimanter bien interesan lor enn pei ki apel Nepal. To pa pou krwar, mo’nn sirpri par seki ena laba: lanatir, kiltir, dimounn, zot langaz. Ena plizier fe ki permet mwa dir ki Nepal ousi enn zoli pei.Be to panse sa ase pou dir ki Moris pli zoli dan lemond antie?Be... Depi lao lanatir extra zoli, mo’nn extra kontan sa vi-la.
Reponn bann kestion ki swiv.
a. Ki lopinion Jane lor seki Ravi pe dir?
b. Eski, dapre twa, Ravi finn baz li lor bann exanp presi pou donn so lopinion?
c. Lor ki Jane baz so lopinion?
85
| Kreol Morisien – Sapit 4Explikasion bann nosion “lopinion”, “argiman”, “lexanp”
Sa dialog ant Ravi ek Jane la montre ki sakenn ena enn lopinion diferan. Lopinion
Enn lopinion, se enn lide ouswa enn zizman ki enn dimounn ena lor enn kiksoz. Enn lopinion, li kapav fonde lor bann fe ouswa lor bann santiman. Kan enn lopinion baze lor bann fe, nou dir ki se enn lopinion obzektif. Kan enn lopinion baze zis lor bann santiman, nou dir ki se enn lopinion sibzektif.
Dan ka Jane, nou trouve ki li devlop so lopinion apartir bann fe obzektif (observasion lanatir, kiltir, langaz) alor ki Ravi devlop so lopinion apartir enn sel inprision. Toulede lopinion valab, me dan kad enn deba, setadir enn esanz bann lide, li inportan devlop bann lopinion ki fonde apartir bann fe obzektif.
Nou apel lopinion obzektif bann argiman ki pou servi pou defann enn lide. Nou ousi servi bann exanp pou soutenir enn argiman.
Enn-de exanp argiman :
1. Mo panse ki Moris enn zoli pei [lopinion] parski li ena bann laplaz  [argiman baze lor fe observab] kouma Blue Bay [exanp], me osi bann montagn [argiman baze lor fe observab] kouman Le Morne [exanp].
2. Li inportan servi portab an moderasion [lopinion] parski so lalimier ble [argiman baze lor fe observab]  kapav amenn bann maladi lizie [exanp] .































dakor
pa dakorargimanlopinion

86| Kreol Morisien – Sapit 4Exersis 2
Apartir bann tem ki aparet anba, devlop enn lopinion ki to pou soutenir par enn argiman baze lor enn fe obzektif ek enn lexanp. Finn fer enn exanp pou twa.
Sigaret – Sigaret move pou lasante parski bann prodwi simik ki li kontenir afekte poumon ek devlop bann maladi kouman kanser.
1. Larzan
2. Zanimo
3. Lar
Deba
Enn deba se enn diskision ki de dimounn ou enn group dimounn ena lor enn size. Pandan enn deba, zot exprim bann lopinion diferan atraver bann argiman ek bann lexanp. Enn deba kapav bien formel kouma bann deba ki nou trouve dan televizion. Li kapav ousi plis informel ek pran plas ant bann kamarad ou bann mamb enn fami. Seki inportan, se prosesis reflexion ek esanz bann argiman dan enn atmosfer konstriktif.
Dan klas ousi kapav fer enn deba lor enn size ki konsern bann zelev. Kouma dan tou deba, ena bann etap inportan ki bizin respekte.
Bann letap preparasion ek deroulman enn deba:
1. Idantifikasion enn tem ou enn size diskision
2. Idantifikasion de group zelev ki pou defann de lopinion diferan lor size-la. Par exanp, enn group ki pou an faver size-la ek enn lot group ki pou kont size-la.
3. Faz resers lor tem ou size diskision par bann zelev dan sak ban group.
4. Organizasion bann lide, argiman ek exanp par sak group.
5. Deroulman deba dan klas dapre bann reg ki pou etablir ant zelev ek profeser. 6. Konklizion deba.
Pandan deba, li bon ki:
– Enn zelev zwe rol Time-keeper pou checke ki sak manb dan sak group ena mem letan pou koze.
– Enn zelev zwe rol Moderator pou distribie laparol ant bann manb sak group.
– Moderater anons deba ek donn laparol sak manb dan sak group.
– Sak manb sak group ena so tour pou devlop enn ou enn bann argiman pou defann lopinion so group lor size-la.
– Dan konklizion deba, sak group pou rezim lide ki li pe defann.87
| Kreol Morisien – Sapit 4Exersis 3
Apartir bann explikasion ki finn done, prepar enn deba lor enn bann size ki swiv:
1. Enn sosiete ki miltileng ena plis potansiel devlopman.
2. Bann lang kreol enn fami lang kouma ninport ki lezot fami lang.
3. Bizin servi lang maternel dan koumansman skolarizasion.
Pratik deba finn invante par bann Grek. Bann filozof, orater, ekriven ek mem bann sinp sitwayen ti ena labitid diskit an piblik lor bann size inportan dan zot sosiete. Pratik deba kot bann Grek, li lie avek prinsip fondamantal “demokrasi”. La, pouvwar (mo grek pou “pouvwar” li “kratos”, “- krasi” dan Kreol) dan lame tou bann dimounn dan enn sosiete (mo grek pou dimounn li “demos”, “demo-” dan so form Kreol).  
Eskito kone


88| Kreol Morisien – Sapit 4Ribrik 6 – Tradiksion
Tradiksion se enn konpetans ki devlope avek pratik. Lir bann text ki swiv ek tradir zot. Pa bliye fer referans bann explikasion ki ena dan 3 premie sapit.
Exersis 1
Tradir bann text swivan ver Angle ou Kreol Morisien.
1. Se a sa moman-la ki Polly ti rant dan lasam. So zoli visaz ron ti krispe.  So regar ti sever. Sis gro roulo roz flio ti pe tini so seve ek enn fisi delave ti poze lor so latet. Li ti ena sinkant an me li ti paret swasant fasil. Extre: Tom Kamaleon, Jason Lingaya. (2017)
2. Every 21st June, the Fête de la Musique is celebrated in France. It is a very popular festival and all the events are free. Participants are both professionals and amateurs. A lot of French people play music. This festival started in 1982.
3. Ti ena enn fwa enn vie bonnfam ki ti ena enn garson, me pov boug-la ti bien bet. Enn zour so mama avoy li aste enn lasi bazar. Ler li retourne, li pe zwe-zwe ek sa lasi-la ziska maler arive, li al koup latet mouton so mama! So mama ankoler, zour li, dir li: “To ti bizin met li dan enn saret lapay, pa ti pou ariv sa!” Garson dimann pardon, promet li pou fer atansion lot kout.
Adaptasion “Zistoire éne malinbougue”, Le Folk-lore de l’île Maurice, Ch. Baissac. (1888)
4. When asked to introduce herself, Jen said, “I am 16 and I go to college. I also volunteer for an NGO. I do lots of things for them. I type documents and do research on the internet. I think that we must all help each other. This has enabled me to learn a lot.”
89
| Kreol Morisien – Sapit 4Ribrik 7 – Literatir
Nouvel
Ki ete enn nouvel?
Enn nouvel, se enn tip text ki zeneralman kourt. Parey kouma enn roman, li rakont enn zistwar. Li telman kourt ki nou kapav lir li enn sel kout konpare ek enn roman ki nesesit enn lektir plizier zour. Nou osi konstate ki ena tigit personaz. Ena enn sel sitiasion ou intrig, e zistwar-la deroul otour samem. Enn nouvel kapav ena kouma personaz prinsipal bann zanimo. Li kapav drol ek komik, me li pa touletan ena enn moral. Langaz ki servi dan enn nouvel direk pena siperfli pou ki denouman zistwar-la arive san fer bann detour initil.


Reflexion
Reflesi ek propoz enn similarite ek enn diferans
pou bann zanr literer ki to finn etidie ziska ler dan
ribrik Literatir (fab, roman, nouvel).  
90| Kreol Morisien – Sapit 4Exersis
Lektir ek apresiasion enn extre depi enn nouvel
Korbo
Mo ti pe asize lor enn sez. Dan enn saldatant. Tou bann lezot sez ti vid me mo ti ena linpresion mo pa ti tousel. Lasal-la, ki ti penn an kouler blan, ti bien ilimine. Ti enn drol kalite iliminasion selman. Ki ti ni depi enn glob ni depi enn tib. Ni depi soley ousi. Wadire lalimier lalinn mem si ti gran lizour. Enn lalinn eklipse, kler-obskir. Ti ousi ena de-trwa pofler. Dan ki pa ti ena fler. Dan enn kwin, ti ena enn poubel ki ti vid. Ti ena salte otour poubel-la. Omilie lasal-la ti ena enn ti latab dibwa ki ti ena form enn krwasan. Enn gro parasol zonn ti pe kouver latab-la lor ki ti ena enn vie magazinn. Ki mo ti pe atann? Kisann-la mo ti pe atann? Mo bien lapenn dir. Kouma mo ti pe plin ar atann, mo’nn pran enn magazinn mo’nn koumans lir. Ti ena enn interview enn korbo ki ti pe travay ramas salte. Zame mo’nn lir interview enn korbo dan mo lavi, ek ti premie fwa ki mo tann dir ki ena korbo ki travay ramas salte. Mo’nn koumans lir lartik-la avek boukou plezir.
Zournalis: Ou travay ramas salte. Ou mem premie zanimo ki travay.
Ki sa fer ou resanti koumsa?
Korbo: Enn gran santiman fierte pou tou fami zwazo me sirtou
pou kominote korbo.
Zournalis: Depi kan ou’nn koumans travay?
Korbo: Sa fer plis ki de mwa. Me, pou revinn lor ou kestion konsernan premie zanimo ki travay, sannla-la mo pa tro sir. Se enn tro gran loner ki ou pe fer mwa. Mo krwar mo bizin fer atansion. “Apprenez, monsieur, que tout flatteur vit au dépens de celui qui l’écoute.”
Zournalis: Pa gagn traka. Mo pa atire ek ou manze ek ousi pena okenn fromaz dan ou labek. Ou pa zis koz Kreol me Franse ousi? Ou enn korbo poliglot tou?
Korbo: Wi Kreol mo lalang maternel, me dan anvol parsi, anvol parla, mo’nn aprann lezot langaz ousi. E kouma nou abitie dir: Franse ze koz, Angle ze debriy. (Li kas enn gran riye)
Anmemtan ki mo ti pe lir ki korbo-la ti kas enn gran riye apre so repons, wadire mo’nn tann riye ousi.  Selman, ler mo ti get otour mwa, pa ti ena nanye mem. Okenn sours riye.
  Extre  Longanis, saser, korbo ek lezot ti zistwar, enn rekey nouvel par Aanas Ruhomaully (2016).


91| Kreol Morisien – Sapit 4Kestion
a. Ki travay korbo fer?
b. Donn enn rezon kifer korbo kapav personaz prinsipal sa text-la.
c. Ki to panse vedir term ‘poliglot’?
A-propo sa text-la:
Aanas Ruhomaully enn oter morisien ki finn prezant sa nouvel-la dan enn rekey pou premie
konkour literer organize par Creole Speaking Union an 2015. So text ti prime dan kategori
“Nouvel”.  Longanis, saser, korbo ek lezot ti zistwar enn rekey ki regroup wit nouvel.
Kestion
a. Ki latmosfer ki kree dan koumansman sa nouvel-la? Ki bann eleman inportan kontribie a sa latmosfer-la?
b. Dapre sa extre-la, ki to kapav dedwir lor Korbo so personalite?
c. Fer enn ti resers lor seki korbo dir: “Apprenez, monsieur, que tout flatteur vit au dépens de celui qui l’écoute.”
Ki so lorizinn, ek kifer korbo servi sa kouma enn replik pou so interlokiter?
92
| Kreol Morisien – Sapit 4 Sapit 5
Perspektiv lor lavenir
93| Kreol Morisien – Sapit 5Ribrik 1 – Lektir-Konpreansion
Lir sa text-la, answit reponn bann kestion.
Lane Grad 9, se enn lane bien inportan parski kan sa lane-la fini, to pou finn bizin swazir ki bann size to pou fer dan Grad 10. E souvan, swa ki to fer pou Grad 10 determinn seki to pou fer plitar, dan Grad 12 ek 13, oubien mem ki travay to pou fer kan to kit lekol.  Donk, sa swa-la li krisial.                                    Me kouma fer pou fer enn bon swa? Kouma nou kapav sir ki swa ki nou fer asterla li bon pou nou lavenir? Mo bizin dir ki pena enn sel repons pou sa bann kestionla. Tou dimounn diferan e kontext kot nou viv diferan. Donk, pena enn sel repons ki pou al ar tou dimounn. Parkont, mo kapav dir zot ki tou repons depann lor mem zafer: enn bon konesans nou personalite, bon informasion ki nou ena ek soutien bann dimounn ki ena lexperians.
Kan nou bizin fer bann swa, li extremman inportan ki nou kone ki kalite dimounn nou ete, savedir ki nou kontan dan lavi, ki nou bann defo, ki nou bann kalite. Eski nou enn dimounn ki kontan pas letan dan lanatir oubien nou prefer res dan lakaz? Eski nou kontan travay an-group oubien nou kontan tousel dan enn kwin?  Pou sertin dimounn, li bien konplike reponn sa bann kestion-la, pou lezot li pli sinp. Me li inportan ki sakenn pran letan pou li trouv so prop repons parski zot swa depann lor enn bon konesans zot personalite. Enn zafer ki fode pa bliye: se zot ki ena lakle zot personalite.
Enn fwa ki zot finn trouv sa bann repons-la, li neseser ki zot al rod linformasion lor bann size oubien bann domenn ki interes zot. Internet finn vinn premie mwayin rod linformasion zordi. Zot kapav vizit bann sit zeneralize oubien al lor bann sit pli spesialize. Zot kapav al lor bann blog ki bann dimounn ekrir lor zot bann sant lintere. Sit bann liniversite enn bon resours ousi. Zot kapav ed nou konpran kot bann size kapav amenn nou. Tousala, pou permet enn aprofondisman nou konesans.  Anfin, zot kapav ousi koz avek bann dimounn otour zot. Bann dimounn ki pli pre ar  zot, se zot paran. Zot bizin pran letan pou diskite ek ekoute ki bann paran dir zot parski bann paran ena experyans lavi ek experyans travay. Anplis, se bann dimounn ki kontan zot e ki pou fer tou pou donn zot bann meyer sans dan lavi. Answit, dan boukou lekol zordi, ena bann profeser ki fer  “Careers”; se bann profeser ki finn forme pou ed bann zelev reflesi ek fer bann swa pou zot bann size me ousi, souvan, pou karyer ki zot pe pans swazir. Finalman, si zot gagn lasans, zwenn bann profesionel ki pe travay dan domenn ki interes zot, profite koz ar zot e poz tou kestion ki zot ena.
Si zot servi enn konbinezon sa trwa letap ki nou finn mansione-la, zot ena boukou sans fer enn swa ki adapte avek kalite dimounn ki zot ete.  
 KI POU SWAZIR?
94| Kreol Morisien – Sapit 5Enn dernie ti konsey: kan zot pe koumans reflesi, touzour koumans par pli vag pou al ver pli spesifik. Par exanp, dan sa tablo ki pe swiv, ena 3 kolonn: premie-la dir bann domenn bien vag e de lezot-la vinn pli spesifik. Sa kapav donn zot enn lide kouma zot kapav reflesi dan zot domenn.

ZeneralSpesifikPli spesifik
SiansMedsinnPediat
BiznesMarketingLavant prodwi elektromenaze
Travay manielElektrikKree enn antrepriz elektrik
TeknoloziInzenier informatikRobotik
LamizikMizisienRavanie
1. Reponn par Vre (V) ou Fos (F). Zistifie sak repons.

V/F
a. Swa size dan Grad 9 pena okenn inportans pou lavenir.
___________________________________________________________________
b. Si tou dimounn ti parey, tou dimounn ti pou fer mem swa.
___________________________________________________________________
c. Swa ki enn dimounn fer depann lor so personalite.
___________________________________________________________________
d. Paran inportan parski zot ena experyans.
___________________________________________________________________
e. Enn travayer maniel kapav kree enn antrepriz.
___________________________________________________________________
95
| Kreol Morisien – Sapit 51. Ki savedir “kontext kot nou viv diferan”?
2. Dapre twa, kifer pou sertin dimounn li difisil reponn bann kestion lor zotmem?
3. Reformil sa fraz-la: “se zot ki ena lakle zot personalite”. 4. Ki ete enn “blog” ?
5. Ki kontribision bann profesionel kapav amene dan nou swa?
6. Donn 2 travay ‘pli spesifik’ ek diferan, ki enn dimounn ki interese par lamizik kapav fer.
7. Dapre loter, ki 2 obzektif final bizin ete kan nou swazir enn travay.
8. Dan mwins ki 50 mo, rezim 3 etap ki loter dir bizin pase pou fer enn swa.
9. Explik bann mo swivan:
a. krisial
b. extremman
c. resours
d. konbinezon
e. lavansman
10. Trouv bann tradiksion ki apropriye pou bann mo ek expresion ki swiv, dapre manier
ki finn servi zot dan pasaz.
Kreol MorisienAngle
determinn
soutien
bliye
spesialize
experyans travay
choose
teamwork
general
therefore
advice

96| Kreol Morisien – Sapit 5Ribrik 2 – Vokabiler
Lavenir
Tania, Joey ek Ravi trwa meyer kamarad ki ti zwenn pou premie fwa dan lekol primer.  Profeser ti met zot asiz ansam pou fer enn devwar kot zot ti bizin diskit lor zot bann proze fitir.  Sa lepok-la, Tania ti reponn ki li reve vinn enn otes-de-ler. Sa ti pou permet li vwayaze pou dekouver bann lezot orizon. Joey ti riye ek ti dir ki li bon ena bann rev, me kifer li pa fer kiksoz pou so pei? Joey ti ena lanbision pou vinn enn polisie pou servi so pei. Enn gran diskision ti pou eklate ant sa de-la si Ravi pa ti intervenir. Ravi ti dir zot ki pa ti ena okenn bon ou move swa pou fer. Toulede ti ena rezon ek zot ti ena drwa fer seki zot anvi plitar. Ravi ti ousi rakont zot seki so mama finn touletan dir li: lemond ase gran pou akeyir sakenn so vizion ek so rev. Ena plas pou zot tou zot vizion lavi. Ravi, de so kote, ti anvi vinn enn papa plitar. Li ti touletan admiratif devan so papa ki ti abitie okip so kat zanfan apre so ler travay. Sa ti toultan fer li reve ena bann zanfan plitar. Anplis, bann konsey ki so mama ti donn li finn amenn enn mision dan so latet: kifer pa partaz sa bann ti koze-la evek so bann prop zanfan dan lavenir? Kan so de kamarad finn ekout Ravi so pwin-de-vi, zot ti etone par sinplisite so panse. Zot finn res trankil pandan enn bon moman, apre toule trwa zanfan finn deside pou forz enn lamitie pou lavi. Avek letan, zot finn terminn lekol primer ek finn debark dan kolez. Apre trwa lane dan kolez, zot finn realize ki lavi pa otan fasil ki zot ti panse kan zot ti tipti.
Zot finn konn esek, bann konplex ek bann dout, ek enn miltitid problem ki relie ek ladolesans. Zot finn gagn bann moman febles, me kan toule-trwa zwenn, koumadir lespwar renet a sak fwa andan zot. Enn lalimier invizib ekler zot sime, ek zot trwa lespri fonksionn kouma enn sel.  Lerla, zot bliye tou bann negativite ek fonse pou get divan.
Aster ki zot finn gagn kinz-an, zot bann perspektiv lor lavenir finn agrandi. Tania finn dekouver ki li ena enn lamour pou kwafir ek pe panse pou lans li ladan. Li nepli anvi vwayaze akoz li realize ki so bann paran dan laz, ek li prefer res avek zot. Joey kone ki plitar li pou vinn enn aktivis, parski li santi ki li bizin denons bann problem ki ena otour li. Me li realize ki sa an konfli avek so rev lontan: vinn enn polisie. Avan li fini kolez, kitfwa, li pou gagn inpe plis lekleraz lor seki li bizin fer. Ravi, de so kote, finn anvi aret letid apre kolez ek fer so prop biznes otour bann plant ek legim. Pou premie fwa, li gagn konfli ek so papa, akoz li ti ena lezot proze pou Ravi. Me aster-la, se Joey ek Tania ki rapel Ravi ki li bizin res ouver a so prop vizion lor lavi.
97
| Kreol Morisien – Sapit 5Exersis 1
Konstrir enn rezo lexikal avek omwin 10 mo pou sakenn sa bann tem-la.
Finn fer enn lexanp pou twa.
Lespwar : espere, lasans, respire, viv, deziem sans, ankouraze, lafwa, eseye, pozitif, vinker
a. Metie
b. Lanbision
c. Rev
d. Pozitivite
e. Diskision
f. Vizion
g. Pwin-de-vi
h. Miltitid
i. Biznes
Exersis 2
Relie sak mo ek so definision. Finn fer enn lexanp pou twa.

MoDefinision
FrilansEnn dimounn ki fer bann kanpagn pou amenn bann sanzman nivo sosial, anvironnmantal, politik, etc.
ReflexionEnn moman dan letan ki pa ankor arive.
FilozofiEnn dimounn ki pa okip enn travay fix, me ki souvan travay a so prop vites avek enn ou plizier kontra.
KorperativAksion panse, reflesi ou bien medit lor kiksoz.
AktivisEnn group dimounn ki zwenn ansam pou fer enn antrepriz, ek apre partaz zot profi dan enn fason egal.
LavenirEnn brans letid ki poz bann kestion lor nou lexistans, ou bann panse ki enn dimounn ena lor manier ki li bizin viv, fer bann swa, reflesi, etc.
AntreprenerEnn dimounn ki ouver so prop biznes.  Li pran risk, investi, gagn profi lor so prop kont.

98| Kreol Morisien – Sapit 5Exersis 3
Sak mo anba ena enn omonim. Rod so definision ek fer enn fraz avek sakenn.
a. reflexion
b. batri
c. rans
d. tablet
Exanp: regar
i. regar: enn konter delo ou enn laparey ki mezir konsomasion delo
Toule semenn, enn travayer CEB vinn chek so regar delo.
ii. regar: fason ki nou pe get kikenn
Li pe lans mwa bann regar pertirbe akoz li pe gagn traka.


99| Kreol Morisien – Sapit 5Ribrik 3 – Lortograf
Tretman let “x”, “ks” ek “gz”
Dan KM, nou servi let “x” pou reprezant son [ks] sirtou dan bann mo relativman kourt, par exanp tax, taxi, box, fax.
Nou ousi servi let “x” pou reprezant son [gz], par exanp examen, exazere.
Nou servi let “k+s” pou reprezant son [ks] pou lezot mo, pou bann rezon klarte ek lizibilite an akor ek bann lezot lang ki dan kontext morisien par exanp aksidan, aksan, aksepte, perfeksion.
Exepsion
“x “ servi dan tou bann ka kot ena son [gz] (exit, lexame, exazere, exile, etc.) sof dan enn ka ki fer exsepsion: sigzere.
Exersis 1
Ranplas par ks ou x.
1. So bann profeser dir ki so bann travay e__elan.
2. Sa artis-la ena boukou si__e.
3. Bizin ena boukou refle__ kan kondir.
4. Bann zelev bizin prepar enn e__poze lor ladrog.
5. Angela ena enn zoli a__an kan li koz Franse.
6. Pou e__kirsion, nou profeser ti amenn enn de__i briani pou partaze.
7. Tou zanfan oblize gagn a__e ledikasion.
8. Sa devwar matematik la bien konple__.
100
| Kreol Morisien – Sapit 5Ribrik 4 – Gramer
A. Fraz konplex Enn fraz ki kontenir plis ki enn verb ek enn size, se sa ki nou apel enn fraz konplex. Nou kapav konsidere lerla ki li konpoze avek plizier fraz sinp.
Ena trwa fason pou kre bann fraz konplex: - zixtapozision
- kordinasion - sibordinasion.
1. Zixtapozision
Pou kre enn fraz konplex par zixtapozision, nou azout enn sign ponktiasion ant bann diferan fraz sinp. Sa sign ponktiasion kapav swa enn virgil, swa de-pwin, swa enn pwin-virgil.
Exanp fraz konplex zixtapoze:
a. Mo galoupe, mo mank respirasion.
b. Jordy ti perdi: li ti perdi sime.
c. Feroz ti al fer shopping; li ti aste enn simiz.
2. Kordinasion
Pou kre enn fraz konplex par kordinasion, nou azout enn konzonksion kordinasion ant de fraz sinp (reget Sapit 1 pou lalis bann konzonksion kordinasion). Kouma nou finn trouve avan, nou servi enn konzonksion kordinasion pou zwenn ansam de kitsoz ki parey (lor mem nivo). Isi nou servi enn konzonksion kordinasion pou zwenn ansam (omwin) de fraz sinp.
Exanp 1

Mo finn lir enn BDekmo finn ouver mo diksioner.
fraz sinpkonzfraz sinp
Dan ka nou pe anvi met ansam plis ki de fraz sinp, nou pou servi enn konzonksion kordinasion zis ant avan-dernie ek dernie fraz sinp. Ant tou bann lezot ki ena avan, nou pou servi enn virgil. Nou pa oblize remet size ek marker TMA si se mem size pou tou bann fraz sinp ek si tou aksion sitie dan mem letan.

101| Kreol Morisien – Sapit 5Exanp 2

Mo finn lir enn BD,ouver mo diksionerekdekouver boukou kitsoz
fraz sinpfraz sinpkonzonksionfraz sinp
Exanp fraz konplex kordone:
a. Mo galoupe e mo mank respirasion.
b. Jordy ti perdi donk li ti pe panike.
c. Feroz ti al fer shopping me li ti ariv tro tar.
d. Marianne ni kontan fer spor ni kontan desine.
3. Sibordinasion
Pou kree enn fraz konplex par sibordinasion, nou azout enn konzonksion sibordinasion ant de fraz sinp (reget Sapit 1 pou lalis bann konzonksion sibordinasion). Kouma nou finn trouve avan, nou servi enn konzonksion sibordinasion pou zwenn ansam de fraz ki pa parey (pa lor mem nivo): nivo pli inportan, nou apel li propozision prinsipal ek nivo segonder, nou apel li propozision sibordone. Propozision sibordone la depann lor propozision prinsipal la. Kan nou pe koz depandans enn propozision lor enn lot, nou pe dir ki aksion dan propozision prinsipal pli inportan ki aksion dan propozision sibordone dan sa fraz konplex la. Setadir ki propozision sibordone vinn donn enn informasion siplemanter lor aksion prinsipal (ki rezon sa aksion-la pe arive, kan li pe arive, kotsa li pe arive, ki kondision neseser pou li arive, etc.).
Isi nou servi enn konzonksion sibordinasion pou zwenn ansam (omwin) de fraz sinp ki pa lor mem nivo.
Exanp
Davina pou al bibliotek akoz li kontan lir.
Dan sa fraz konplex la, nou ena enn propozision prinsipal (‘Davina pou al bibliotek’) ek enn propozision sibordone (‘akoz li kontan lir’) ki introdir par konzonksion sibordinasion ‘akoz’. Sa propozision sibordone la vinn donn enn informasion siplemanter lor rezon pou lakel ‘Davina pou al bibliotek’.

102| Kreol Morisien – Sapit 5Exersis 1
Bann fraz swivan, zot bann fraz konplex. Dir par ki fason finn kree sa bann fraz-la (zixtapozision, kordinasion, sibordinasion).
a. Mo pou al laboutik tanto, mo pou aste biskwi.
b. Kouma nou lekip finn bien prepar li, li finn gagn konpetision.
c. Mo kontan manz sokola me mo bizin pa manz tro boukou.
d. Pa ekout tou seki li pe dir twa: to pe perdi to letan.
e. Kan nou pou retourne, nou pou ena boukou meday.
f. Get dan drwat, mo get dan gos.
g. Li finn galoupe pou 100-met ek li finn gagn lekours-la.
h. Mem si mo pou vini boner, mo pa sir pou gagn plas devan.
i. Li finn pare pou vini parski li finn prepar so sak yer swar.
j. Nou pou ni manz burger ni bwar gazez.
k. Anou aste enn ravann pou nou met lanbians.
l. Mo vwazin so lisien finn bien zape aswar: li finn anpes mwa dormi.
Exersis 2
Kre enn fraz konplex kordine apartir sa de fraz ki finn done (parfwa finn fini donn twa enn konzonksion kordinasion):
a. Mo pou al boulanzri tanto. Mo pou aste trwa dipin. (ek)
b. Mo kontan zwe volleyball. Mo pa kontan sa lekip anfas la. (me)
c. Mo vini tanto. Mo vini demin. (swa)
d. Mo pa kontan manz karot. Mo pa kontan bwar dite. (ni)
e. Eski li pou kwi manze tanto? Eski li pou al restoran tanto? (ou)
f. Ramas bann salte. Zet zot dan poubel. (ek)
g. Li pou al naze lamer. Li pou al naze dan pisinn. (ouswa)
Exersis 3
Servi bann konzonksion sibordinasion ki finn done pou kree bann fraz konplex apartir bann
fraz prinsipal ki swiv.
a. Mo pou al fer shoping tanto. (akoz)
b. Li nepli al lantrennman. (depi ki)
c. Li finn al dan stad. (pou)
d. Mo pou pret twa mo bann kreyon. (si)
e. To pou fer sa desin. (ki)
103
| Kreol Morisien – Sapit 5f. Li manz so dipin. (mem si)
g. Mo ti bien prepar mwa pou lexamen final. (avan ki)
h. Mo mama ti al bazar. (pandan ki)
i. Li pou donn mwa sa reset-la. (kouma)
j. Nou pou gagn konpetision badminton. (kan)
B. Transformasion fraz
Dan Sapit 4 nou finn trouve ki ena diferan tip ek diferan form fraz. Nou kapav transform enn fraz
kan nou azout enn ou plizier mo ek nou sanz so ponktiasion. Exanp. Nou azout enn mo interogatif ek met enn pwin interogasion pou transform enn fraz deklaratif
an enn fraz interogatif. Fraz deklaratif: To manz poul. Fraz interogatif: Eski to manz poul?
Aster, anou observ sa bann fraz-la:
1. Bernard, li kontan manz gato.
2. Se sa tifi-la ki mo kontan.
Ki nou remarke? Ena lanfaz lor bann mo ki an gra.  Kan nou anvi met lanfaz lor enn kiksoz, nou fer seki nou apel enn fokalizasion. Nou focus lor
kiksoz-la. Ena diferan fason fer fokalizasion lor enn parti fraz. Enn fason fer enn fokalizasion san transform enn fraz, se par intonasion kan koze.
Par exanp, nou kapav insiste lor enn mo ou enn group mo pou met lanfaz lor li.
 a. Kevin le manz ziromon.
 b. Kevin le manz ZIROMON.
 c. KEVIN le manz ziromon. Aster, nou observ sa de fraz-la:
  a. Sahil kontan manz pom.  b. Sahil, li kontan manz pom. 
104| Kreol Morisien – Sapit 5Ki nou remarke? Nou finn met lanfaz lor “Sahil”, ek nou finn avoy li dan gos, ek nou finn repran sa size-la avek
pronom “li”. Nou apel sa transformasion-la enn dislokasion. Enn dislokasion se enn prosede kot nou met  lanfaz lor enn parti enn fraz ek nou repran sa parti lor ki nou pe met lanfaz-la par enn pronom. Nou kapav fer enn detasman agos (kouma nou trouve dan lexanp lao ou nou kapav fer enn detasman adrwat, kouma nou trouve dan bann exanp anba). Lerla nou apel li enn dislokasion agos ouswa enn dislokasion adrwat. Dislokasion adrwat pli rar, me li kapav existe. a. Sa boug-la finn vini. b. Li finn vini, sa boug-la. Dan bann exanp lao, nou trouve ki nou finn fer dislokasion size enn fraz. Nou ousi kapav dislokaliz obze enn fraz. a. Sahil kontan manz brinzel. b. Brinzel, Sahil kontan manz sa. a. Mo finn trouv sa zanfan-la.  b. Mo finn trouv li, sa zanfan-la. Exersis 1
Pou sak fraz ki swiv, dir ki tip dislokasion ena (agos ou adrwat) ek reper pronom ki pe
repran li.
1. Sa zi-la, mo pou bwar li plitar. 2. Sa zoli tifi-la, li pe mont bisiklet. 3. Mo kontan li, sa garson-la. 4. Nou pou vini taler, mwa ek mo bann kamarad. 5. Li pa pe dormi depi trwa semenn, Christophe. 105
| Kreol Morisien – Sapit 5Aster, nou observ sa bann fraz-la:
a. Li finn kas mo tas. b. Se li ki finn kas mo tas. c. Se mo tas ki li finn kase. Kouma nou trouve, dan (b), nou finn met lanfaz lor pronom personel “li” ek dan (c), nou finn met
lanfaz lor  “mo tas”.
Nou apel sa kalite transformasion-la enn klive. Nou pa oblize met “s e ”, kouma nou trouve dan bann exanp anba. a. Mario enn dokter. b. Mario ki enn dokter. Exersis 2
1. Sa tablo-la kouler blan. (dislokasion adrwat)
2. Francis enn bon santer. (klive)
3. Lor sa montagn-la ena bann zoli fler. (klive)

106| Kreol Morisien – Sapit 5Ribrik 5 – Prodiksion oral ek ekri
Tem: Sitwayennte
Dan ribrik prodiksion oral ek ekri, to finn aprann ekrir let informel ek let formel. To finn ousi aprann organiz to bann lide ek konstrir to lopinion lor bann fe obzektif atraver enn deba. Sa bann form kominikasion-la, zot egalman fer parti lavi enn sitwayen ki ena bann drwa dan sosiete.
Nosion sitwayennte, li relie avek sa bann drwa ek devwar la.
Exersis 1
Apartir bann mo ki finn done dan sa zimaz-la, reflesi lor bann drwa ek devwar ki enn sitwayen ena.



SitwayennteLozman
Ledikasion
InformasionTravay
Viv an fami
AzirLaparol
Respe
Solidarite
Lazistis
Ede
Sans egal
107| Kreol Morisien – Sapit 5Exersis 2
To finn temwin enn inzistis e to anvi denons sa. Enn opsion ki to ena, se ekrir enn lartik ki pou paret dan zournal. Prezant to bann argiman dan enn fason striktire. Servi bann exanp pou soutenir zot. (50 – 100 mo)Kestion
1. Dapre twa, lekel parmi sa bann aspe-la bann drwa ek lekel bann devwar?
2. Eski to panse ki tou dimounn dan lasosiete ena sa bann drwa-la?  Donn inpe exanp pou ilistre to lopinion.
3. Antan ki enn zenn, ki drwa ki pli inportan pou twa? Kifer?4. Si to trouve ki enn dimounn so drwa pa pe respekte, ki devwar to ena antan ki enn sitwayen?
 Ki to kapav fer pou fer sa dimounn-la so drwa respekte?

108| Kreol Morisien – Sapit 5Ribrik 6 – Tradiksion
Tradiksion, se enn konpetans ki devlope avek pratik. Lir bann text ki swiv ek tradir zot. Pa bliye
pran an kont bann explikasion ki to finn gagne dan 3 premie sapit.
Tradir bann text swivan ver Angle ou Kreol Morisien.
1. Mo finn al partou. Pou al get lanez tonbe, pou al get Big Ben sone. Oubien pou get dimounn mont lor latour Eiffel. Pou get avion pas ant gran-gran batiman dan New-York. Dekole. Aterir. Anvole. Poze. Tousala mo finn fer. Lanwit, lizour, bo tan, move tan. Vwayaze. Zordi, mo zenes finn ale. Mo kone pou ena lot zenes ki pou al pran avion ou bato.
2. Enn lorkes se enn group mizisien ki zwe ansam lor plizier instriman. Kapav arive ki enn lorkes zwe tousel, me arive ki enn lorkes zwe avek bann santer. Lorkes fer konser ek zot zwe pou bann spektak bale oubien lopera. Kan nou koz lorkes, an zeneral, nou pe koz lorkes sinfonik. Zot ena boukou instriman e laplipar ditan, zot zwe lamizik klasik dan bann konser.
3. Nowadays, a lot of youngsters smoke. I don’t because I think it’s very dangerous. Smoking causes heart and lungs diseases and increases the probability of cancer. Many people smoke because they believe it’s cool. They want other people to think that they are grown-ups. But I think that this is not very intelligent.
4. During the month of July, many tourists come to Mauritius. Most of them come from France, United Kingdom and Germany. They usually go to hotels because they like the beach and its activities. In recent years, however, many of them stayed in smaller accommodations because they want a more authentic experience.
5. Learning a foreign language is a great way to learn about another culture. People use different means to learn. Some watch TV. Others listen to songs while others join language groups. No matter which way you decide to learn, the most important thing is that the learning experience is enjoyable.
109
| Kreol Morisien – Sapit 5Ribrik 7 – Literatir
Teat
Exersis 1
Observ sa desin-la. To finn deza al dan enn plas koumsa? Dekrir bann eleman ki atir to latansion.
Exersis 2
Ki bann mo ki vinn dan to lespri kan to trouv ou tann mo Teat?


TeatPies teatskript

110| Kreol Morisien – Sapit 5Kan nou koz Teat Atraver letan, bann pies teat finn distrer ek instrir bann dimounn ek finn donn lavi bann personaz ki lor papie. Pena narater, alor se bann personaz ki fer zistwar-la avanse.  Lorizinn bann performans teatral remont a lepok bann Grek, avan Zezi-Kris. Bann pies teat sa lepok-la ti ena bann fonksion relizie, sosial ek edikatif.
Teat amenn enn text literer devan enn lodians dan form enn spektak viziel. Sa spektak viziel la regroup bann akter ki interpret bann personaz dan enn zistwar. Enn pies teat kapav ousi ena interpretasion mizikal kouma opera.
• Enn pies teat kapav enn:
- Trazedi
- Komedi
- Dram
Reflexion
Fer enn ti resers pou kone ki vedir enn trazedi,
enn komedi ou enn dram.
Ala inpe term ki servi kan etidie enn text teat:
DialogLansanb bann parol ki esanze ant bann personaz.
ReplikText ki prononse par enn personaz (text-la kapav destine a enn ou plizier lezot personaz).
TiradEnn long replik ki enn personaz fer.
MonologEnn replik kot enn personaz pe koz avek limem, souvan pou exprim enn santiman ou met lord dan so latet.
AparteBann replik ki enn personaz dir apar (pa avek enn lezot personaz). Sa bann replik-la destine indirekteman a bann spektater.
DidaskaliBann indikasion ki done a bann lekter dan text teat (nom personaz, kot aksion-la pe deroule, lantre ek sorti bann personaz, deskripsion dekor etc.). Sa  bann parti-la pa dir par bann personaz.
111
| Kreol Morisien – Sapit 5Exersis 3
Anou lir ek etidie extre enn text teat. Ak 1 Senn 2:
(Tou dimoun pe asize dan lamor. Dimounn pe rantre pou prezant zot sinpati.) Sante
Kot konper Robin ete?
Li finn mor, mor, mor, mor, mor, mor, mor.
Gramatin mo’nn fek trouv li ar so linz travay.
Me li’nn mor, mor, mor, mor, mor, mor, mor.
Mwa mo’nn fek trouv li ver midi bien vivan, bien fringan.
Me lamor finn vinn kouma enn voler, nek finn kokin li.
Mor, mor, mor, mor, mor, mor, mor.
Enn sel kout koutou finn tir so lavi
Aster li dan paradi akot tou so bann fami.
Li finn mor, mor, mor, mor, mor, mor, mor.
Robin inn mor…
(Kan sante fini, Bess rantre ek fler dan so lame. Li al devan kanape, tourn ek Serena, verse pou anbras li.)





































112| Kreol Morisien – Sapit 5Clara:Kisann-la pe vinn ar Porgy?
Maria:Bess.
Jake:Bess?
Serena:Mo pa bizin ni to fler ni to sinpati.
Bess:Porgy ki’nn dir mwa amenn sa.
Serena:Poz li la alor.
(Bess poz fler devan serkey, al asize. Lapriyer ek tan silans kouma dan veye.)
Porgy:Segner, twa ki kone ki bon, ki pa bon. To kone Robin ti enn bon boug. Aster li’nn fatige e li pe retourn lakaz. Anvway to lame e pran li ar twa. Mersi Segner.
Tou dimounn:Mersi Segner.
(De-trwa gard rantre. Zot koz ek bann dimounn pou kone kisannla Serena)
Clara:Gard pe vini!
Gard 1:Misie, madam, bonzour. Oumem so madam?
(Serena bouz so latet.)
Gard 1:Sinpati. (Li get bann lezot) Kot Pier?
Ton Pier:Wi?
Gard 1:Mo pe aret twa pou lamor Robin.
Ton Pier:Ki li pe dir?
Maria:Pa li sa!
Ton Pier:Ki li pe dir?
Maria:Li pe kwar ou ki’nn touy Robin.
Ton Pier:Be pa mwa sa.
Gard 1:Pa twa sa, kisann-la sa?
Ton Pier :Crown sa! Mo’nn trouv li! 113
| Kreol Morisien – Sapit 5Apropo sa text-la:
Porgy ek Bess enn opera ki finn ekrir an Angle par George Gershwin.  Li baze lor enn ti roman ek enn pies teat ki apel Porgy.  Se an 1935 ki sa opera-la ti zwe pou premie fwa dan enn teat dan Boston, Lamerik.
Sa opera-la finn tradir an Kreol Morisien par Marjorie Munien. Dan Moris, li finn zwe an 2013 dan Case Noyale, Grand Gaube ek Mahebourg. Se ousi pies ki finn fer louvertir Caudan Arts Centre an Desam 2018.
Kestion 1. Komie personaz pran par dan sa extre-la?
2. Kisann-la finn mor e kisann-la pe fer dey dan sa extre-la?
3. Ki bann didaskali ena dan sa extre-la? Kouma sa ede pou sitie nou dan text-la?



















114| Kreol Morisien – Sapit 5