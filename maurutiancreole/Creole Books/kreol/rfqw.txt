Kreol Morisien

GRAD
8
Extended Programme

Mauritius Institute of Education
Ministry of Education,Tertiary Education, Science and Technology

under the aegis of
Based on the National Curriculum Framework - Nine-Year Continuous Basic Education (2016)
 Grad8Kreol Morisien iProfessor Vassen Naëck   - Head Curriculum Implementation, Textbook Development and Evaluation
KREOL MORISIEN PANEL
Beatrice Antonio-Françoise    - Panel Coordinator, Lecturer, MIE
Dr Shrita Hassamal     - Lecturer, MIE
Nuckiren Pyeneeandee      - Senior Lecturer, MIE
Dr Guilhem Florigny      - Lecturer, UoM
Marjorie Munien      - Deputy Rector, Vice-President of the Creole Speaking Union
Yani Maury        - MPhil/PhD Student, UoM, Resource Person for the Kreol Rodrige
Christelle Ah-Choon Angeline    - Representative of the Creole Speaking Union
Tenusha Jundoosing     - Educator, Poet, Prize Winner, Literary Contest of the Creole Speaking Union
Design
Vedita Jokhun     - Graphic Designer
Kunal Sumbhoo     - Graphic Designer
© Mauritius Institute of Education (2021)
ISBN : 978-99949-44-99-6
Acknowledgements
The Kreol Morisien textbook panel wishes to thank:
Dr Muhsina Alleesaib  (Lecturer, UoM)  for her contribution in some parts of the texts.
Consent from copyright owners has been sought. However, we extend our apologies to those we might have overlooked. All materials should be used strictly for educational purposes.

ii Foreword
As the first cohort to embark on the Nine Year Continuous Basic Education at secondary level, we are pleased to offer you a new series of Grade 8 textbooks. These textbooks have been designed in line with the National Curriculum Framework (NCF) and syllabi for Grades 7, 8 and 9 − documents that offer a comprehensive notion of learning and teaching with regard to each subject area. These may be consulted on the MIE website, www.mie.ac.mu.
This set of textbooks builds upon the competencies acquired at Grade 7 level. As per the philosophy propounded by the NCF, the content and pedagogical approach as well as the activities allow for an incremental and continuous improvement of the learners’ cognitive skills. The content is contextual and based on the needs of our learners which is constructed on a spiral basis. The comments and suggestions of a variety of stakeholders have been kept in mind. We are especially appreciative of those made by educators who have been part of our validation panels, and whose suggestions emanate from long standing experience and practice in the field. The production of this series of textbooks continue to be a challenge for the writers who have ensured that the learners’ experience is further enriched. I would therefore wish to thank all those who have been part of the whole process, for the time they devoted to it and their ability to maintaining the high standard and quality of the textbooks, while ensuring that the objectives of the National Curriculum Framework are skilfully translated in the content.
Every endeavour involves a number of dedicated, hardworking and able staff whose contribution needs to be acknowledged. Professor Vassen Naeck, Head Curriculum Implementation and Textbook Development and Evaluation, who has provided the guidance with respect to the objectives of the NCF, while ascertaining that the instruction designs are appropriate for the age group being targeted. I also acknowledge the efforts of the graphic artists for putting in much hard work to ensure the quality of the MIE’s publications. My thanks go equally to the support staff who ensured that everyone receives the necessary support and work environment which is conducive to a creative endeavour.
I am thankful to all those who provided the support and to the Ministry of Education, Human Resources, Tertiary Education and Scientific Research for giving us the opportunity to be part of the whole reform process. Wishing plenty of joy and success to all students.
Dr O Nath Varma
Director
Mauritius Institute of Education
iii Prefas
Sa liv-la reprezant 1 e
 parti Maniel Kreol Morisien pou Grad 8 ki divize an 2 Volim.
Nou pou rapel ki Maniel Grad 7 Kreol Morisien ti met enn kote, laksan lor sertin pasaz listwar Moris ki an lien avek lesklavaz, ek lot kote, ti fer enn gro plan lor laspe biografik sertin personalite morisien. Dan Grad 8, nou finn swazir pou privilezie bann tem ki kadre avek liniver anvironnmantal bann zenn ki pe viv dan 21
em
 siek. Se pou sa rezon-la ki nou finn swazir pou konsakre premie sapit liv-la lor tem ladolesans alor ki Sapit 2, li antrenn nou dan liniver spor ki reprezant enn parti inportan lavi bann zenn. Sapit 3, dan so kote, transport nou dan enn lot dimansion kot nou pe dekouver liniver fim animasion dan enn fason analitik.
Nou espere ki sa liv-la pou fer plezir otan piblik zelev ki piblik adilt. Sa maniel-la finn realize gras-a soutien ek koudme par plizier dimounn ek institision. Parmi bann institision, nou pou sit MIE, Liniversite Moris (UoM) ek Minister Ledikasion. Lekip ki finn permet realizasion sa maniel-la ek momem tenir pou remersie an partikilie Dr Om Varma, Direkter MIE, Profeser Vassen Naëck, Head of Curriculum MIE, ek Profeser Arnaud Carpooran, Dwayin Fakilte Sians Sosial ek Humanities UoM, pou zot konfians ek soutien.
Beatrice Antonio-Françoise
Kordinatris, Lecturer, Kreol Unit, MIE

iv TAB-DE-MATIER


Sapit 1      Ladolesans Paz 1 - 19

Sapit 3     Fim animasion Paz 35 - 50
Sapit 2     Spor Paz 21 - 33

Sapit 4     Teknolozi Paz 1 - 18

Sapit 6     Volontarya Paz 35 - 47
Sapit 5     Ekolozi Paz 19 - 34
vvi SAPIT 1
Ladolesans
 Sapit 1 |  Ladolesans
1Ribrik 1: Lektir-konpreansion
Lir sa pasaz-la ek reponn bann kestion.
“Ki pou fer, pou travay ouswa pa pou travay?” Sandy ti pe mazine ki li ti pou fer pandan sa de long mwa vakans-la. So de kamarad, Asha ek Pascal, inn deza travay dan magazin lane dernier, e zot inn fini deside ki sa lane-la ousi, zot ti pou fer mem zafer. Sandy ti pe anvi tant lexperyans me li pa ti pe kone kouma li pou koz sa avek so bann paran.
Asha ek Pascal, so de bon kamarad, propoz li pou vinn lakaz pou sey konvink zot. Zot dir Sandy, “Pa per twa. Nou pou explik zot kouma sa kapav ed twa vinn pli responsab ek anmemtan, ed zot ousi finansierman.  Gras-a to lapey, to pou kapav aste bann linz, bann bizou ki to anvi ek donn enn koudme lakaz! Zot pa pou dir non!”
Ler li tann sa, Sandy regagn lespwar, mem si li kone ki sirman so bann paran pa pou les li al travay.  Zot pou gagn traka tansion li tro fatige, tansion kliyan move ar li, tansion li retourn tar lakaz… Anplis li pou travay ar bann dimounn ki zot pa kone. Anfin, zot pou gagn tou kalite traka!
Tanto mem, apre lekol, toulede konper Sandy desid vinn kot li pou koz avek so bann paran. Sandy ti pe strese. So papa ti pe fer enn figir dir. So mama poz enn ta kestion… Me alafin, mirak! Zot dir wi! Selman, zot finn exize ki zot vinn diskit avek patron magazin avan, pou get tou kondision travay zot tifi.
Sandy fini ariv lwin dan so reflexion: li fini trouve ki rob ek ki soulie li pou aste!






































































































Promo
Rob
20 Promo
Pantalon
10
















































Sapit 1 |  Ladolesans


21. Dir si bann afirmasion anba, Vre (V) ou Fos (F). To pou bizin kapav zistifie to repons.
           V/F
(a) Sandy ti deza travay pandan vakans. ___________________________________________________________________________
(b) Asha ek Pascal pou al travay pou enn magazin.
___________________________________________________________________________
(c) Bann paran Sandy anvi vinn koz kondision travay ar patron.
___________________________________________________________________________
(d) Sandy ti kone so bann paran ti pou dakor.
___________________________________________________________________________
(e)  Tou bann personaz dan sa text-la bann adilt
___________________________________________________________________________
2. Donn de rezon kifer Sandy ti pe panse so bann paran pa ti pou les li al travay.
___________________________________________________________________________
___________________________________________________________________________
3. Selon Asha ek Pascal, ki lavantaz ena travay pandan vakans?
___________________________________________________________________________
___________________________________________________________________________
4. Kifer Sandy ti anvi tant lexperyans travay?
___________________________________________________________________________
___________________________________________________________________________
5. Si to ti kapav travay pandan vakans, ki metie to ti pou swazir? Explike kifer.
___________________________________________________________________________
___________________________________________________________________________
6. Donn enn tit sa pasaz-la.
___________________________________________________________________________
 Sapit 1 |  Ladolesans

3Ribrik 2: Vokabiler
NOU BANN KALITE EK DEFO
Lir sa text-la.
Antan ki enn adolesan, nou souvan realize ki ena bann kalite ek bann defo ki prezan dan nou karakter.  Biensir, li enn zafer normal ki mem enn zanfan ou enn adilt ousi resanti a enn moman done.  Kan nou kone ki bann kalite ek bann defo ki nou ena, li vinn bien fasil pou nou kalme nou karakter, rekonet nou bann febles ek afront zot ek mem vinn pli for dan nou lavi toulezour.
Kestion
1. Klas sa bann mo-la kouma bann kalite ou bann defo.

debrouyar agresif  modes  indepandan  pesimis
infliansab kalm   kaprisie arogan   motive    





Kalitemotive
Sapit 1 |  Ladolesans

4 Defoagresif
2. Dapre sa lexanp-la, reponn bann kestion dan to kaye.
(a) Ekrir 3 kalite ek 3 defo par tomem.
(b) Explik dan to prop mo ki vedir sak mo ki to finn azoute.  (c) Servi zot dan enn fraz.
(a) Kalite (b) Ki vedir sa mo-la? (c) Fer enn fraz avek sa mo-la
  MotiveKan nou santi nou ena kouraz pou fer kiksozNou profeser fer nou santi nou bien motive kan li dir nou ki bann kalite ki nou ena.

(a) Defo (b) Ki vedir sa mo-la? (c) Fer enn fraz avek sa mo-la
AgresifKan nou montre enn konportman violan anver bann lezotMo frer finn rekonet ki li bizin fer meditasion pou kalme li akoz li tro agresif.
 Sapit 1 |  Ladolesans

53. (a) Relie sak mo avek so definision.
3. (b) San rekopie bann definision ki finn deza done, swazir sink mo dan lalis 3(a) ek fer   bann fraz dan to kaye. Ladolesans
Piberte
Linflians
Responsab
Personalite
Ormonn
Anvog
PastanEnn bann sibstans ki prodir dan lekor Ki lamod
Ki respekte so bann devwar/responsabilite
Peryod dan lavi enn dimounn ant lanfans ek lavi adilt
Aktivite agreab ki enn dimounn kontan fer dan so letan lib
Transformasion fizik ek mantal
Emosion, latitid, konportman ki rann enn dimounn inik
Lefe pozitif ou negatif ki enn dimounn, enn kiksoz ouswa enn sitiasion ena lor kikenn
Sapit 1 |  Ladolesans

6Ribrik 3: Lortograf
an /ann
Lir sa text-la for.
Kan mo ti zanfan, mo ti zwe ravann
Gramatin tanto, anba pie longann
Bann lezot zanfan ti pe rod sikann
Me aster mo gran, mo kapav defann
Exersis 1
Anou konpar de lalis mo an Kreol:
1
e
 lalis “AN” :  zoranz, peyan, marsan
2
em
 lalis “ANN”: rann, sikann, defann, bann
Azout ankor 5 mo dan sak lalis.
Exersis 2
Anou konpar sa de lalis mo an Kreol ek an Franse.
An KreolAn Franse
ZanfanEnfant
AdolesanAdolescent
BriganBrigand
MalerezmanMalheureusement
GagnanGagnant
Ki bann let ki nou servi pou ekrir son /ã/ an Kreol ek an Franse? Konklizion


Kontrerman ek Franse kot servi plizier konbinezon let pou ekrir enn mem son, an Kreol nou touzour servi mem konbinezon “AN” pou son /ã/.
 Sapit 1 |  Ladolesans

7Exersis 3
Aster, anou konpar sa de lalis mo an Kreol ek an Franse.
An KreolAn Franse
ravannâne
kolofannpanne
longanncaneton
lasanncellophane
dimann(se) fane
atann(ils) chicanent
Sa exersis-la konsern son “ann”.
• Ki bann let ki nou servi pou ekrir sa son-la an Franse? Dres enn lalis. • Ki bann let ki nou servi pou ekrir sa son-la an Kreol?
• Komie let servi pou ekrir sa son-la an Franse?
• Komie let servi pou ekrir sa son-la an Kreol?
Konklizion


Kontrerman ek Franse kot servi plizier konbinezon let pou ekrir enn mem son, an Kreol nou touzour servi mem konbinezon “ANN” pou son /ã/.
Sapit 1 |  Ladolesans

8Ribrik 4: Gramer

Bann nom
Definision nom
An zeneral, nou definir enn nom kouma enn mo ki servi dan enn fraz pou dezign enn dimounn, enn zanimo, enn kiksoz, ki kapav reel ouswa imaziner. Li kapav ousi dezign enn konsept, kouma bann santiman ek bann lemosion.

Lexanp: 




Zanimo
Enn sat pe mont lor pie.

Kitsoz
Samantha finn pran so sak.  Konsept
Garson-la inn santi enn gran douler letan li finn tonbe. Exersis 1
Idantifie bann nom dan sa bann fraz-la.
(a) Mala inn ferm laport brit.
(b) Sa profeser-la koz tro dousman.
(c) Pa donn mwa kari for.
(d) Nou bann fami res par isi mem.
(e) So latet fatige.
(f) Li kriye for dan lakour.

Exersis 2
Anserkle bann nom dan text lektir-konpreansion.Dimounn
Enn tifi pe mont bisiklet.
 Sapit 1 |  Ladolesans

9Bann determinan
Definision determinan
Enn determinan, li enn mo ki akonpagn enn nom.
Dan Kreol, li kapav avan enn nom, apre enn nom ouswa avan ek apre enn nom.

Lexanp enn determinan avan enn nom:
Enn tifi pe mont bisiklet.
Lexanp enn determinan apre enn nom:
Tifi-la pe mont bisiklet.
Lexanp enn determinan avan ek apre enn nom:
Sa tifi-la pe mont bisiklet.

Determinan avan nombann ouswa nimeralNOMDeterminan apre nom
enn zanfan ennzanfan bann zanfanbannzanfan zanfan-la  zanfan-la
so zanfanmo / to / so / nou / zotzanfan
de zanfande / trwa / etc.zanfan
Ala enn lalis bann determinan
Enn sel determinan
Sapit 1 |  Ladolesans
10 Determinan avan nomenn ouswa bannNOMDeterminan apre nom
bann zanfan-la bannzanfan-la
de zanfan-la de / trwa / kat /
etc.zanfan-la
sa zanfan-lasa zanfan-la
sa bann zanfanlasabannzanfan-la
sa de zanfan-lasade / trwa / kat /
etc.zanfan-la
so bann zanfanmo / to / so / nou / zotbannzanfan so de zanfanmo / to / so / nou / zotde / trwa / kat /
etc.zanfan
so de zanfan-lamo / to / so / nou / zotde / trwa / kat /
etc.zanfan-la
Ala enn lalis konbinezon bann determinan
Dan sa tablo-la, zot pou trouve dan ki lord met bann determinan kan ena plizier.
Detrwa determinan avan nom
Exersis 3
Ranpli bann tire avek enn determinan (NB: Parfwa ena plizier posibilite repons). (a) Tifi- _______________ pe mont balans.
(b) Ena _______________ madam pe travay dan karo. (c) Madam Sheila pe al kit _______________ zanfan lekol. 


 Sapit 1 |  Ladolesans

11(d) Donn mwa _______________ banann avek twa. (e) _______________ soset-_______________ santi pi.
(f) Mateo ena _______________lisien.




Exersis 4
Dan to text lektir-konpreansion, soulign bann diferan determinan.
Exersis 5
Soulign bann group nominal dan sa bann fraz-la.
(a) Letan Granmer leve, li bwar so dite.
(b) Bann zanfan kriye nou mis, ‘Mis Solange’. (c) Tou bann partisipan dan konkour-la finn gagn enn kado. (d) Jean-Pierre ena san roupi dan so pos.
(e) Dimounn bizin protez lanvironnman.

Group nominal
Kan nou met enn nom ek enn determinan ansam, sa form enn group nominal. Enn zanfan pe get enn fim.
Sa zanfan-la pe get enn fim.
Parfwa, enn nom tousel kapav form enn group nominal.
Zoubeyr pe get enn fim.
Zanfan pe aprann.
Sapit 1 |  Ladolesans

12Bann pronom

Lexanp: 

























































Kevin ek Rita pe asiz lor ban. Zot pe asiz lor ban.Kevin pe asiz lor ban. Li pe asiz lor ban. 
Pronom
Enn group nominal li kapav swa enn nom ek enn determinan, swa enn nom tousel, swa enn pronom.
Tablo pronom personel:
PersonnLalis pronom
1e
 personn singilieMoMwa
2
em
 personn singilieToTwa
3
em
 personn singilieLi
1
e
 personn pliryelNou
2
em
 personn pliryelZot
3
em
 personn pliryelZot / Bann-la
 Sapit 1 |  Ladolesans

13Pronom indefini
Ena ousi bann lezot pronom, ki nou apel bann pronom indefini.
Exanp: sa, sann-la, sann-la la, detrwa, kikenn, kiksoz, intel, tou, sakenn

Lexanp fraz ek bann pronom indefini:
Donn mwa tou seki ena lor latab. Donn mwa sa.
Ena de domino lor latab. Pran rouz-la. Pran sann-la.
Bann kamarad ti al lamer. Detrwa ti pe naze, detrwa ti pe alonze.
Eski kikenn finn trouv Charlie?
Kiksoz dir mwa Maya pa pou vini zordi.
Ti ena bokou zafer lor latab deor. Lapli finn tonbe, tou finn tranpe.
Fred, Anna, Diya ek Amrish ti pe zwe domino. Sakenn ti krwar li ti pou gagne.
Exersis 6
Ranpli bann tire ek enn pronom personel ouswa indefini. Pena enn sel repons posib pou sertenn fraz.
(a) Mo pe koz ek _____. Eski to pe tann _____?
(b) Mo mama finn donn _____ enn sokola gramatin. _____ extra kontan.
(c) Marc pran bis dan gramatin ek Tony. _____ zwenn lor bis-stop.
(d) Sandeep ek so bann kamarad ti al kanpe bor lamer ek _____ ti mont enn latant.
(e) Ena boukou kreyon lor latab. Kapav servi _____ pou fer enn desin.
(f) Sandra finn donn so bann zanfan manze. _____ ti pe gagn extra fin.
(g) Bann garson ti pe zwe boul lor laplenn. Apre rekreasion, _____ finn bizin sanz so linz.
(h) Get tou sa kreyon lor latab-la. Pran ___ ladan fer enn desin.
Sapit 1 |  Ladolesans

14Ribrik 5: Prodiksion ekri ek oral
Exersis 1
Observ bann zimaz swivan. Ki relasion ena ant zot?
(i) Kifer to dir sa? (ii) Met bann zimaz-la dan bon lord (To kapav nimerot zot). Rakonte ki pe pase.






© Diizz Studio







Kouma to trouve, sa seri zimaz-la rakont enn zistwar ki ena enn koumansman ek enn lafin.
Nou trouve ki ena enn aksion ki pe deroule dan letan. Savedir ki ant koumansman ek lafin zistwar-la, an prinsip, ena enn transformasion.
Kan to’nn rakont zistwar ki pe deroule dan sa sink zimaz-la, to’nn prodir enn text naratif. Enn text naratif kapav oral ou ekri.
Dan tou text naratif (ki li oral ou ekri), ena bann etap.
 Sapit 1 |  Ladolesans

15Exersis 2
(i) Lir text ki swiv. Avek to bann kamarad, trouv bann etap ki ena ladan. 






Kamarad kamaron
Remi ek Robin ti de bon kamarad lekol. Enn zour, kan zot ti pe travers lafore pou al dan enn vilaz, zot trouv enn bel lours pe vinn dan zot direksion. Remi pa get divan-deryer, li mont lor enn pie ek al kasiet dan feyaz lao. Robin, li, pa kone ki pou fer; li sey rod sekour avek so mam, me pa trouv so bout. Remi pa reponn ditou. Telman li pe per, Robin sezi anplas. Ala lours pe aprose bien vit. Robin al rapel seki enn gran-dimounn ti dir li: ‘Enn lours zame atak enn dimounn mor.’ Alor, li alonz lor santie ek tini so respirasion. Lours vini, li santi Robin partoupartou: so nene, so zorey, so likou… Apre inpe letan, lours kontign so sime trankil. Letan li fini disparet, Remi desann depi lor pie ek dir Robin wadire loursla ti pe dir li kiksoz dan so zorey. ‘Wi, to ena rezon,’ Robin reponn, ‘Li’nn dir mwa aret fer konfians bann fos kamarad kouma twa.’
Adaptasion enn fab Ésope,
Nuckiren Pyeneeandee
(ii) Trouv sa bann etap-la dan zistwar Kamarad kamaron. Finn deza donn twa premie etap.


Souvan, nou kapav rezim enn zistwar an 5 etap:
1. Sitiasion koumansman.
2. Eleman deklanser (Li amenn enn sanzman dan sitiasion koumansman.). 3. Enn seri aksion (Zot bann reaksion a eleman deklanser).
4. Isi, etap kot trouv enn solision ou non a eleman deklanser.
5. Sitiasion final.
Nou apel sa 5 etap-la enn sema naratif.
Sapit 1 |  Ladolesans

16Exersis 3
Ala sitiasion koumansman enn zistwar: - Enn garson/tifi pe retourn lakaz tousel dan nwar.
Ekrir enn zistwar apartir sa premie etap-la ek prezant li devan klas.
Servi enn sema naratif pou to konstrir to zistwar.  



 1




2


3


4


5
Etap
Etap
Etap
Etap
EtapRemi ek Robin pe travers lafore.  Sapit 1 |  Ladolesans

17Ribrik 6: Literatir
1. Lir sa poem-la for. (to profeser pou gid twa lor intonasion lavwa kan lir li)
Meyer lepok mo lavi
Ou pir pasaz nou lavi?
Bann ti bouton ki anpes mwa viv
Ou Solitid ki aprann fer mwa sirviv?
Eski mo pe devlop mo prop konsians
Ou bliye mo bann paran zot konfians?
Inpe tro gran pou zot anbras mwa
Me inpe tro tipti pou fer mo prop lalwa…
Ena fwa mo santi mwa rezete par bann lezot
Ena fwa mo santi mwa koupab mo inflians zot ;
Apre tou mo soufrans bien leze
Kan mo pran lapenn panse, realize…
Wi, mo ena mo bann konplex
Ek mo bann rev rann bann adilt perplex;
Me enn lemond ki dirize par nou filozofi
Ti pou zoli, ti pou sifi…
Lamizik finn fer pou ekoute for,
Kares bann vag lor nou lekor
Ek vites enn maraton spor
Ase pou anpes nou deraye ek fer nou ditor…
Lien ant bann kamarad sakre
Kan nou kapav exprim nou-sa ousi li serye
Sirtou kan lemond aprann ekout nou
San toultan esey koriz nou…
Malgre tou, mo koze, mo riye
Mo leve, mo tonbe, me mo pa kapav bliye,
Mo tase ant Revolision ek Inosans
Mo pe mars lor sime Ladolesans…
Tenusha Jundoosing
Sapit 1 |  Ladolesans

18Anou al dekouver bann Poem (1 er
 Parti)
2. Komie ver ena dan sa poem-la?
3. Komie strof ou stannza to kapav idantifie dan sa poem-la?
4. Trouv enn tit pou sa poem-la (individiel).
5. Diskit lor tem sa poem-la, ek lor mesaz ki pe pase ladan (an group).
Prolonzman
6. Ekrir 4-5 lalign lor seki to resanti kan to lir sa poem-la.

• Enn poem se enn tip text ki zwe lor laranzman bann mo pou pas enn mesaz.  • Enn poem bizin kapav fer reve, imazine ek resanti kiksoz, san prezans zimaz.
• Bote ekri ek oral enn langaz reflekte souvan dan so bann poezi, ek bann poem form enn parti inportan literatir.
• Sak lalign dan enn poem klasic apel enn ver.
• Sak aranzman mo ki resanble enn paragraf dan enn poem apel enn strof ou enn stannza.
 Sapit 1 |  Ladolesans

19Sapit 2  |  Spor20 SAPIT 2
Spor
 Sapit 2 |  Spor
21Ribrik 1: Lektir-konpreansion
Lir text-la, answit reponn bann kestion.
Spor
Spor se enn aktivite fizik ouswa mantal ki dimounn pratike pou lwazir ouswa pou al lor konpetision. Spor kapav individiel ouswa kolektif. Ena boukou regleman ki bizin swiv kan pratik spor. Premierman, ena bann regleman pou disiplinn lamem. Answit, ena bann lezot regleman kouma fair-play ek lespri-lekip. Fair-play vedir pa trise, adopte mem latitid kan gagne ou perdi, respekte ladverser. Lespri-lekip vedir montre fraternite ek solidarite dan mem lekip. 

























































Spor li iniversel:  li pratike lor tou bann kontinan. Sak spor ena so spesifisite ki exiz sertenn kapasite kouma motrisite, vites, landirans, konsantrasion, reflex, dexterite. Zido, karate, eskrim, labox, tenis, golf se bann spor ki pratike par enn sel dimounn. Football, handball, tenis, kriket, rigbi, baseball pratike an group.
Spor amenn boukou bienfe dan lavi enn dimounn. Spor ed pou konbat sirpwa ek lobezite: plis enn dimounn fer spor, plis so kalori brile. Spor prezerv nou lasante kont bann maladi; li diminie nivo trigliserid, setadir lagres dan lekor. Kan nou fer spor, nou disan sirkil bien dan nou lekor ek ena mwin risk ki nou gagn bann maladi kardiak. Spor bon osi pou lasante mantal. Li ed pou destrese ek trouv stabilite onivo moral. Spor ogmant nou lenerzi; li ranforsi nou bann misk ek amelior nou landirans. Kan nou pratik spor regilierman, li amelior kalite nou somey; li fer nou gagn somey pli vit ek pli bien. Atraver spor, dimounn dekouver zot pastan; se enn bon mwayin pou evakie zot stres ek depans zot letan itilman.
Fer spor bizin form parti de nou bann labitid. Fode pa zis fer spor kouma inskrir dan enn kour fitnes, me pli inportan se mintenir desizion-la.
Sapit 2  |  Spor

221. Reponn par Vre (V) ou Fos (F). Bizin zistifie sak repons (repons trouv dan text).
           V/F
(a) Spor se zis enn aktivite fizik. ___________________________________________________________________________
(b) Tenis se enn spor individiel ek kolektif.
___________________________________________________________________________
(c) Spor bon pou moral. ___________________________________________________________________________
(d) Tou bann spor ena mem spesifisite. ___________________________________________________________________________
2. Reponn sa bann kestion-la dan to prop mo.
(a) Donn de rezon kifer dimounn fer spor.
(b) Ki bann bienfe spor?
(c) Kifer spor li iniversel?
(d) Selon zot, ki risk ena kan pa fer spor. Donn de lexanp.
(i) _____________________________________________________________________
(ii) _____________________________________________________________________
 Sapit 2 |  Spor


23Ribrik 2: Vokabiler
1 (a) Explik dan to prop mo ki to konpran par bann term swivan: (i) Spor kolektif: ________________________________________________________
(ii) Spor konbine: _______________________________________________________
(iii) Spor notik: __________________________________________________________
(iv) Spor mekanik: _______________________________________________________
(v) Atletism: ___________________________________________________________
1 (b) Klas bann disiplinn swivan dan kategori spor ki koresponn.

Natasion    Rali     Sprint     High-jump  Zavlo  Biatlon   Formil 1   Football    Triatlon Apne  Volley-ball  Jetski   Rigbi   Rele  Dekatlon Maraton   Polo   Motokros  Surf  Lavwal  Spor KolektifSpor KonbineSpor NotikSpor MekanikAtletism
Sapit 2  |  Spor
242. Definir bann mo swivan: Sprinter: ___________________________________________________________________________
___________________________________________________________________________
Dopaz: ___________________________________________________________________________
___________________________________________________________________________
Akwazim: ___________________________________________________________________________
___________________________________________________________________________
Larbit: ___________________________________________________________________________
___________________________________________________________________________
Protez-tibia: ___________________________________________________________________________
___________________________________________________________________________
 Miskilasion: ___________________________________________________________________________
___________________________________________________________________________
 Taekwondo: ___________________________________________________________________________
___________________________________________________________________________
 Zumba: ___________________________________________________________________________
___________________________________________________________________________
 Sapit 2 |  Spor

252. Mo-krwaze Konplet mo-kwraze ki ena anba. Finn fer enn lexanp ek finn met bann let dan griy-la pou ed twa.
Vertikal
1. Dimounn oubien lekip ki opoze a enn lot dimounn ou enn lot lekip. 2. Laparey pou mezir letan avek presizion dan domenn spor.
3. Aksion takle enn opozan dan football. 4. Enn konpetision spor kot gagnan gagn tit sanpion.
5. Ki pa enn profesionel dan spor.
6. Exersis fizik dan aerobik kot leker travay boukou. Orizontal
A. Enn ti bato leze kot dimounn fer bann lekours. B. Kapasite pou siport fatig ek difikilte pandan enn long dire. C. Bout latwal kot ena bann nimero ki servi pou idantifie bann partisipan dan enn konpetision. D. Enn dimounn ouswa enn zanimo ki konsidere kouma enn portboner pou enn lekip ki rant dan enn konpetision. E. Enn konpetision galoupe ki deroule lor enn long distans. F. Previzion lor skor final enn match oubien enn konpetision.
B123
45
6A
EDC
FKAYAK
Sapit 2  |  Spor

26Ribrik 3: Lortograf
Let kapital ek pwin
Lir sa text-la for.
enn zour dan enn pei ti ena enn lerwa li ti ena enn zoli tifi apel sophie sophie ti telma zoli ki tou dimounn zot lizie tap lor li letan bann zenes vinn dimann so lame so papa dir zot ki li pa pou fors li sophie limem ki pou swazir ek kisannla li pou marye
Exersis 1
Eski to trouv li fasil pou konpran sa text-la?
Ki manke?
Re-ekrir text-la ek azout bann sign ponktiasion pou fasilit konpreansion.
Nou servi let kapital pou koumans enn fraz.
Nou servi enn pwin pou terminn enn fraz.
Ena bann mo ki touzour koumans ek enn let kapital, mem si zot omilie enn fraz.

Lexanp: Gramatin, mo finn ekout lamizik lor mo telefonn.


 Sapit 2 |  Spor

27Tip nom ki ena let kapitalLexanp
Nom bann dimounn ek fami.

 De kamarad Ashraf ti pe zwe lor laplenn: Ashley ek Carlo.
Nom bann landrwa, setadir, lavil, vilaz ek pei.

Paris se kapital Lafrans.
Nom bann pep ek kominote. Detrwa lexanp: Morisien, Angle,  Inka, Aborizenn, etc.

Ena boukou Alman ki vinn pas vakans dan Moris.
Nom bann zour lasemenn: Lindi, Mardi, Merkredi, etc..

Toule Dimans, Sandy al lamer.
Nom bann mwa lane: Zanvie, Fevriye, Mars, etc.

Sarah aste kado pou so fami an Desam.
Nom bann langaz. Detrwa lexanp: Kreol Morisien, Espagnol, Alman, Hindi, Swahili, etc.

Renato bien kontan so klas Kreol Morisien.
Nom bann fet ek konze piblik.
Detrwa lexanp: Lindepandans, Lane, Fet travay, etc.
Dimounn sonn petar pou Lane.
NB

Kan servi bann nom pep ek kominote kouma enn azektif, lerla nou pa servi let kapital.
Par exanp, nou ekrir:
- Bann Morisien kontan dans sega.
me
- Sega enn lamizik morisien.
Sapit 2  |  Spor

28Ribrik 4: Gramer

Dan laplipar fraz, ena verb. Enn verb se enn mo ki servi dan enn fraz avek enn group nominal. Ansam zot kapav dekrir enn sitiasion. Par exanp, kan nou dir ‘Mark finn tonbe’, verb ‘tonbe’ pe donn nou linformasion lor seki finn ariv Mark. Lezot lexanp:  Anne-Marie pe galoupe.  Tou dimounn riye. Exersis 1
Idantifie bann verb dan sa bann fraz-la.
1. Tou lalimier alime dan lakaz. 2. Chaya ser mo lame for. 3. Mama ramas so kas bien.
4. Kouma siklonn vini, nou aste labouzi.
5. Ki to pe koze?

Group verbal
Zot pou trouve ki ena bann mo ki akonpagn bann verb (bann verb souligne dan bann lexanp ki pe swiv):
Evelyn pe dormi.
Savannah finn may enn pwason.
Fazila finn al kot so matant.
 Nou apel sa group-la enn group verbal.
Dan enn group verbal, nou kapav trouv:
enn verb tousel
 Divan soufle.
enn verb + enn verb

Shivani kontan zwe.
enn marker + enn verb

Evelyn pe dormi.
enn verb + enn pronom

Yannick finn anbras li.
 Sapit 2 |  Spor

29NB


An zeneral, enn group verbal ena enn marker devan verb-la, kouma zot kapav trouve dan kat dernie lexanp. Nou pou explik bann marker dan Sapit 4.
Exersis 2
Terminn sa bann fraz-la avek enn group verbal. Dime, Kendji ________________________________________________________________.
Yer, Pedro  __________________________________________________________________.
Kan lapli tonbe, bann zanfan ___________________________________________________.
Exersis 3
Ranpli bann tire avek enn group verbal ki finn mansione dan braket.
a. Magali finn (enn verb ek enn pronom) ______________________ ___________________.
b. Nisha pe (enn verb ek enn group nominal) _____________ ___________________ .
c. Fadila finn (de verb) ________________________ ___________________ .  enn verb + enn group nominal
 Savannah finn may enn pwason.
Savannah finn may pwason.
enn verb + enn prepozision + enn group nominal

Fazila finn al kot so matant.
enn verb + adverb 
Manuella kondir vit.
Sapit 2  |  Spor

30Exersis 1

Ribrik 5: Prodiksion ekri ek oral
Dan enn text naratif, ena bann personaz. Se bann personaz ki fer aksion avanse dan enn zistwar. Zistwar-la kapav oral ou ekri, enn band-desine ou enn fim. Ena bann personaz ki  nou apel personaz prinsipal ek lezot ki nou apel personaz segonder.
Enn personaz, li kapav enn dimounn, enn zanimo ek mem enn obze inanime.
Ala poster 2 fim. Observ bann personaz-la ek sey devine seki zot fer dan zistwar-la. To kapav donn zot enn nom, bann kalite ouswa defo. Ranpli tablo ki swiv.
1. Fer sa travay-la tousel. 2. Dan group, konpar seki to’nn trouve ek to bann kamarad.


 Sapit 2 |  Spor

31Nom personazSo (bann) kalite / defoSo rol dan zistwar
Exersis 2
Souvan dan bann text naratif (par exanp kont), enn personaz prinsipal al lor enn mision. Li bizin al rod enn dimounn ouswa enn zafer. Lor so parkour, li kapav gagn koudme pou resi so mision, me li osi kapav gagn bann obstak lor so sime.
Lir sa text-la.
Exersis 3
Dan to kaye, kontign zistwar-la ek trouv enn lafin (ekrir omwin 50 mo).








Asterix ek Obelix, de kamarad, viv dan enn vilaz. Bann abitan sa vilaz-la gagn boukou problem avek bann solda romin ki anvi anvair zot vilaz. Erezman ki ena Panoramix ki konn prepar enn posion mazik parski li enn drwid. Sa donn bann vilazwa lafors pou lager kont bann solda. Me enn zour, Panoramix ti nepli ena bann fey spesial pou fer posion; sa bann fey-la trouv lor enn lil lot kote lamer. Panoramix tro vie pou al sers sa. Li avoy Asterix ek Obelix lor sa mision-la.
Inspire par bann album Astérix par Goscinny ek Uderzo
Dapre twa, ki koudme Asterix ek Obelix kapav gagne dan zot mision?
Ki obstak zot pou bizin afronte?
Sapit 2  |  Spor
32Ribrik 6: Literatir
Anou al dekouver bann Poem (2
em
 Parti) 1 (a) Lir sa text-la.
(b) Lor ki tem sa poem-la pe koze? Explik to repons an 3-4 lalign. (c) Sa poem-la koz lor bann konba. Idantifie 3 form konba ki pe deroule dan sa poem-la. Prolonzman
An group, vinn resit poem-la devan klas. Sak zelev kapav opte pou pran enn stannza/ strof pou aprann par ker ou lor enn ti bout papie.Batman leker, gout transpirasion,
Reflex mantal; pran pozision…
Enn lekours fek koumanse
Enn promes konba fek deklanse…
Konba-la li dan lespri;
Bizin kalme dout a tou pri
Konba-la desann dan zenou
Konba-la monte vinn kot nou;
Dan gradin nou sant lim Lespwar
Nou Ero pou konn so laglwar…
Sifle ek aplodisman
Larm desepsion ek kontantman
Lavi enn Atlet
Enn kadans ant viktwar ek defet. Tenusha Jundoosing
 Sapit 2 |  Spor

33Sapit 2  |  Spor34 SAPIT 3
Fim animasion
 Sapit 3 |  Fim animasion
35Ribrik 1: Lektir-konpreansion
Shayni ena 15 zan ek kouma boukou zenn zordi li pas so letan devan televizion. Mem si sertin so bann kamarad riy li, so bann fim prefere se fim animasion.
“Fim animasion se enn lot liniver. Li pa parey kouma bann lezot fim. Ena bann desin, bann kouler, bann personaz ki pa kapav gagne dan ban ‘vre’ fim,” Shayni dir. Pandan lontan, dimounn finn apel fim animasion ti-komik ek li ti sirtou viz enn piblik zanfan ek zenn. Me depi bann lane 1900 kot fim animasion finn koumanse ek zordi, finn ena boukou levolision. Par exanp, bann teknik ki ti servi dan ‘Blansnez ek 7 ti nin’ an 1937 nepli parey ar bann teknik ki finn servi dan ‘Bann Indestriktib’ ki finn sorti an 2018. Ki li onivo teknik, zistwar ouswa personaz, tou finn sanze.
Shayni li, li sirtou kontan bann fim kouma ‘Shrek’,  ‘Kung Fu Panda’, ‘Toy Story’. So lasam kouma enn mize. Depi miray ziska plafon, partou kouver ar poster, desin ek paz magazinn. Li ena tou bann figirinn. ‘Toy Story’ lor enn tablet ek enn gro Po* pe asize dan so fotey. Sak fwa so bann fami vwayaze oubien aste enn kado pou li, zot donn li enn kiksoz ki an-lien avek fim animasion. Se koumsa ki so koleksion ogmante.
Kan demann li ki kantite fim li gete, li reponn: “Ayo, koumadir ou pe demann mwa komie fwa mo respire! Mo pa kapav reponn. Se enn parti inportan mo lavi. Samem tou. Mo pa mem reflesi.” Shayni ena boukou fann dan so lekol. Lane dernier li finn re-eli prezidan klib fim animasion. Sa klib-la existe depi set an. Zot ti koumanse avek 5-6 dimounn ek asterla ena plis ki 50 manb ki zwenn toule Vandredi tanto. Se enn bann klib pli inportan dan lekol.
Se Mis Janis, profeser sians, ki responsab sa klib-la. Li dir ki souvan bann lezot zelev kwar ki se zis enn klib kot asize get ti-komik. ‘Se boukou plis ki sa. Se enn lafnet ki ouver lor enn lot kalite lar. Anmemtan, li donn lokazion bann dimounn ki partaz enn mem lintere zwenn.’
Shayni rakonte ki so premie souvenir fim animasion se ‘Lerwa Lion’. Se so mama ki ti fer li get sa. “Zame mo pou bliye sa. Mo mama dir ki mo pa ti le tengn televizion ditou. Ek sak fwa ki kikenn ti fer mwa kiksoz mo ti kriye parey kouma Simba.”
Eski li ankor get ‘Lerwa Lion’? Shayni fer enn sourir, “Non. Me li res enn zoli souvenir. Mo bann gou ek mo bann lintere finn evolie ousi. Lot zour-la, mo’nn get enn fim ki apel “The Breadwinner”; se zistwar enn tifi dan Afganistan. Sa fim-la ki finn fer mwa dekouver enn lot lemond… Si pa ti ena fim animasion, mo pa ti pou konn sa realite-la.”
*personaz prinsipal Kung Fu Panda
Sapit 3  |  Fim animasion


361. Reponn par Vre (V) ou Fos (F). Bizin zistifie sak repons (repons trouv dan text).
           V/F
(a) Shayni bien diferan avek bann lezot zenn.
___________________________________________________________________________
(b) Tou bann kamarad Shayni partaz so pasion pou fim animasion. ___________________________________________________________________________
(c) Premie fim animasion finn sorti an 1937. ___________________________________________________________________________
(d) Ena enn sel klib dan lekol Shayni.
___________________________________________________________________________
(e) Shayni travay dan vakans pou li ogmant so koleksion. ___________________________________________________________________________
2. Reponn sa bann kestion-la dan to prop mo.
(a) Ki konparezon Shayni servi pou dir ki fim animasion inportan dan so lavi?
(b) Donn 2 lavantaz klib animasion ki ena dan lekol Shayni.
(c) Dapre to prop lexperyans, donn 2 dezavantaz get tro boukou fim.
(d) Explik dan to prop mo:
(i) ‘So lasam kouma enn mize’
(ii) ‘Figirinn’
(iii) ‘Mo bann gou ek mo bann lintere finn evolie ousi’.
 Sapit 3 |  Fim animasion

37Ribrik 2: Vokabiler


Bann fim animasion souvan santre otour karakter bann siper-ero ki vinn bann lexanp pou nou. Ena ki finn mark zenes nou bann paran, ena ki pe mark nou prop zenes. Anou al fer enn letour dan liniver bann ero ki dan fim animasion. 1. Lir sa text-la. Lalig bann zistifie Lalig bann Zistisie, enn kolaborasion ant bann ero, finn mark listwar liniver bann band-desine, ek par laswit liniver bann fim animasion. Premie band-desine ki koz lor Lalig bann Zistisie fer so laparision an 1960. DC Comics, sa lepok-la, ti pibliye sa band-desine-la ek ti rasanble plizier ero pou konbat lemal dan lemond ek ant bann dimansion. Azordi, dan enn lepok inpe pli pros avek nou, Lalig bann Zistisie finn adapte kouma enn seri animasion amerikin. Li finn difize pou premie fwa ant 2001 a 2006, lor enn senn bien popiler ki apel Cartoon Network. Lalig bann Zistisie regroup bann zistisie kouma Superman, Batman, Wonder woman, Aquaman, Flash, Hawkgirl, Green Lantern ek Cyborg kouma bann leader, ki servi zot pouvwar pou defann limanite. Zot souvan asosie zot avek bann lezot siper-ero pou konbat bann bandi kouma Lex Luthor. An 2017, Lalig bann Zistisie sorti depi dan lemond seri animasion ek vinn enn fim siper-ero avek bann akter bien reel. (Referans : https://en.wikipedia.org/wiki/Justice_League)
1 (a) Explik bann mo / expresion ki souligne. Sapit 3  |  Fim animasion
382. Ranplas sak tire par enn mo apropriye. Explik bann mo/ expresion an ble.  Pou sak personaz, rod bann foto ki koresponn ek kol zot dan to liv.   Ero malgre zot mem!
(a) Eski to konn mwa?
Mo apel Naruto. Mo aparet dan bann manga ek fim animasion zapone. Mo zistwar koumanse kouma enn ti garson ki rod latansion. Amezir mo grandi, mo gagn inisiasion pou vinn enn Ninja. Mo zistwar santre otour mo bann rankont, mo bann konba ek devlopman intern ki mo ___________________.



NarutoMo apel Simba. Mo enn ___________________ bien gayar. Mo kontan bann lavantir ek nouvo dekouvert. Mo pas boukou mo letan dan zwe ek badinaz. Mo partaz enn  ___________________ solid avek mo de kamarad Timon ek Pumba. Deryer mo linsousians, mo ena enn sekre bien lour. Ena pwa responsabilite ki pez lor mo zepol. Enn zour, mo pou bizin relev loner mo fami.



(b) Eski to konn mwa?
(c) Eski to konn mwa?
 Simba
Mo apel Moana. Mo destin relie ek losean. Mo oriziner depi rezion Polinezi. Zot tou dir ki mo ena latet dir; me mo ousi rekonet pou mo kouraz, mo lafors fizik ek mo determinasion. Mo aparet dan liniver sinematografik pou premie fwa an 2016. Vaiana, se enn lot nom ki ___________________ pou dezign mwa dan sertin pei Lerop. Si to ___________________ bann lavantir ki relie ek lemond marin, mo zistwar pou inpresionn twa!




Moana/Viana
lionso   lamitie   Sapit 3 |  Fim animasion

 393. Bann fim animasion klasifie par kalite zistwar ki zot pe rakonte ek mesaz ki zot pe fer pase. Ala enn lalis 7 diferan kalite fim animasion. (i) Avek led to profeser esey definir sakenn zot karakteristik. (ii) Apartir bann tit ek zimaz ki pe propoze dan lexersis 1, dir dan ki kategori sa bann fim animasion-la tonbe. 4. Anou al dekouver sertin metie ki tourn otour fim animasion.
Ena boukou dimounn deryer realizasion enn fim animasion. Dan sa parti-la, nou pou dekouver bann diferan metie ki ena dan sa domenn-la. Realizater : Li siperviz diferan etap dan fabrikasion enn fim.
Senarist: Li kree sekans enn fim animasion.  Konsepter: Li imazinn ek devlop enn zistwar ki pou vinn enn fim animasion apre. Skript* : Li ed realizater, li siperviz ek check senaryo fim ek verifie si ena bann inkoerans. Infografist ou grafist: Li enn artis ki konsevwar ek realiz bann zimaz dapre bann lide enn konsepter (an 2D, 3D, ...). Storyboarder : Li propoz bann sekans zimaz par zimaz ek planifie kot pou met efe-spesio.

Fim animasion
FeerikFantastikIstorikPolisie ek intrigSportifMangaEdikatif
(ii) Ena bann kategori ki pou res vid, baze lor bann fim animasion ki to finn gete, azout omwin enn tit dan sa bann kategori-la.
Sapit 3  |  Fim animasion

40NB


*Skript, se enn metie me li osi ena enn lot definision dan diksioner ki dir se enn senaryo enn fim ki finn dekoupe an plizir senn e ki akonpagne ek so bann dialog. Ref Dikisoner Morisien, 2em
 edision, paz 991
4 (a) Relie sak mo ek so definision.
4 (b) Reponn par vre (V) ou fos (F).Animater
Monter
Realizater
Skript
Desinater
Konsepter
Inzenier sonLi desinn bann personaz
Li kree liniver sonor
Li verifie bann fot dan senaryo
Li anim bann zimaz fix
Li kree zistwar
Li siperviz bon deroulman fim
Li fer montaz enn fim dapre senaryo
Fim animasion se enn fim kot ena bann personaz reel.
Enn skript donn indikasion komie letan enn senn deroule.
Tou bann fim animasion an 3D.
Lot nom enn infografist se enn grafist.
Enn storyboarder verifie bann inkoerans dan skript fim.
Enn realizater kapav osi apel li enn konsepter.
 VF
 Sapit 3 |  Fim animasion

41Ribrik 3: Lortograf
on / onn
Exersis 1
Swazir mo ki bizin ek ranpli bann tire.
1. Sa misie-la zwe __________ (tronpet / trompet) dan bann maryaz. 2. Pou travers larivier, nou bizin pas lor enn __________ (pont / pon).
3. Kan mo vinn gran, mo anvi vinn __________ (ponpie / pompie).
4. Savannah pe __________ (compte / konte) ki kantite kas li ena dan so bwat-kondane.
Dapre twa, sa exersis-la konsern ki son?
Ki bann let ki nou pou servi pou ekrir sa son-la an KM?


An Franse ena plizier fason ekrir mem son /
 /- trompette, pont, pompier, compter
An Kreol, son /
/ ekrir inikman koumsa - tronpet, pon, ponpie, konte
Ki zot remarke?
Pou fer diferans ant “non” negatif ek “nom” dimounn (ek tou bann mo ki kre apartir “nom”), nou ekrir deziem-la ek bann let ‘o’ ek ‘’m’. Exanp: nom, tinom, prenom, sirnom, pronom… Mama: To pou manz diri ? Toto: Non, mo pa anvi. 


Exsepsion
Misie: Kouma to apele? Garson: Mo nom se Tintin. 



































































Sapit 3  |  Fim animasion

42Exersis 2
Swazir mo ki bizin ek ranpli bann tire.
1. Dan mo granmer so poulaye, toulezour poul __________ (pon / ponn) dizef.
2. Get to sime kan to marse, tansion to tap avek enn __________ (kolonn, kolon).
3. Remi so sorbe pe __________ (fonn/ fon) telman pe fer so. 4. Zuhair inn gagn premie pri. Li tousel ti __________ (konn / kon) so poem par ker. Dapre twa, sa exersis-la konsern ki son?
Ki bann let ki nou pou servi pou ekrir sa son-la an Kreol?

Aster, anou konpar sa de lalis mo an Kreol ek an Franse:

KreolFranse
BonnBonne
KolonnColonne
PilonnPylône
LafonnFaune
SiklonnCyclone
Konklizion


Kontrerman ek Franse kot servi plizier konbinezon let pou ekrir son / n/, an KM nou touzour servi mem konbinezon: ‘onn’
Exersis 3
Anou konpar de lezot lalis mo an Kreol
1
e
 lalis ‘on’: bon, onte, dekon
2
e
 lalis ‘onn’: konn, ponn, fonn
Azout ankor bann mo dan sa de lalis-la.
 Sapit 3 |  Fim animasion
43Exersis 4
Mo-Krwaze
Konplet mo-krwaze ki ena enba. Finn fer enn lexanp ek finn met bann let dan griy-la pou ed twa.










LIMON

Sapit 3  |  Fim animasion

44Ribrik 4: Gramer

Enn verb Dan Sapit 2, zot ti aprann ki enn verb servi pou dekrir enn sitiasion ansam avek enn group nominal. Nou pou al inpe plis an-detay lor seki enn verb ete. Enn verb se enn mo ki fer referans enn aksion, enn leta, ouswa enn evennman. Lexanp:
DefinisionExanp verbExanp verb dan fraz
aksionEnn aksion se kan enn dimounn pe fer kiksoz.Verb aksion: monte, kondir, galoupe, manze, penn, desine.
 Manuella kondir vit.
Fatimah mont dan bis.
letaEnn leta se manier enn dimounn ete, paret ouswa santi li.Verb leta: reste, paret, resanble, panse, reflesi, panike, malad, kontan.

Rajesh kontan football.
Sandy paret zoli zordi.
evennmanEnn evennman se kan enn sitiasion pe sanze ouswa finn sanze. Li pa res parey.Verb evennman: koule, tonbe, touse, eklate, disparet.

Enn bato pe koule.
Anais finn touse. 
Exersis 1
Dan ki kategori kapav met bann verb ki souligne?
1. Josie pou ramas linz lor lakord. 2. Yasmin finn glise.
3. Piblik pou apresie sa konser-la.
4. Norbert pe lapes pwason.
5. Anouchka pe trakase.
6. Bann tifi-la finn dekor lasal.  Sapit 3 |  Fim animasion

45Exersis 2
Swazir bon form verbal dan bann fraz ki pe swiv.
(a) Lisien-la nek (zap/zape) _____ ar dimounn.
(b) Ravi finn al (vot/vote) ______.
(c) Avek ki sann-la Karim pe (koz/koze) _____ ?
(d) Ki kote li finn (vinn/vini) _____ ?
(e) Zot abitie (galoup/galoupe) _____ laba.
(f) Khalil pe (transpir/transpire) _____ gro.
(g) Ki magazin zot finn (ferm/ferme) _____ Moka ?
(h) Enn dimounn finn (propoz/propoze) _____ ki devwar bizin (elimin/elimine) _____ dan lavenir.
(i) Zot finn (desid/deside) _____ ki Open Day pou le dizwit Septam.
 Form kourt ek form long bann verb
Ena boukou verb dan Kreol ki ena de form: enn form long ek enn form kourt. Nou servi form long kan pena nanye apre enn verb dan group verbal (bann verb souligne dan bann exanp ki pe swiv).
Lexanp:
Sarah pe telefone.
Mike pe manze.
Devi  pe desine.
Mo pe ale.
Sa lisien-la pe galoupe.
Demin, Cedric pou vini.
Parkont, kan ena kitsoz dan group verbal apre enn verb (enn deziem verb, enn group nominal, enn prepozision ek enn group nominal), nou servi form kourt verb-la.
Lexanp:
Sarah pe telefonn so mama.
Mike pe manz enn roti.
Devi pe desinn enn mouton. Mo pe al laboutik.
Sa lisien-la pe galoup deryer enn sat.
Demin, Cedric pou vinn kot mwa.
Estelle pe koumans manze.
Sapit 3  |  Fim animasion

46Ribrik 5: Prodiksion ekri ek oral
Sa text-la trouv dan enn roman. Dapre twa, sa extre-la, ki so rol dan zistwar-la? Sa extre-la, se enn text deskriptif. Atraver bann detay, nou ariv imazine kouma personaz Gaspar ete.
Enn text deskriptif, li kapav prezant karakteristik enn landrwa, enn lobze ek enn personaz. Dan sa dernie ka-la, nou apel deskripsion-la enn portre.
Alor ki enn ekrivin li kree enn portre avek bann mo, enn artis-pint ousza enn fotograf kapav fer li dan enn lot fason.Lir sa text-la ki an Kreol Rodrige. 






Gaspar ti enn pies zom. Li ti ot, avek enn zepol larz ki reflet so kouraz. Malgre li pa ti gran-nwar, li ti ena enn fron bien prononse avek enn touf sousi, bokou plis ki lezot dimounn. So lizie, depandan so limer, enan zour ti rouz parey kouma disan, alor ki ena fwa, li ti enn zonn ti’a kwar li gagn lazonis.
Extre depi Gaspar…anba lonbraz bwadoliv par Francois P. Jean Louis (2018)
Tablo par Raja Ravi Varma, pint indienFotografi par Nadar, fotograf franse


 Sapit 3 |  Fim animasion

47Exersis 1
Avek to bann kamarad, dekrir seki to pe trouve dan sa de zimaz-la, bann personaz-la zot tre, seki zot inn mete, zot expresion.
Exersis 2
(i) Swazir omwin 2 personaz fim animasion ou band-desine ki to kontan. (iI) Pou sak personaz, fer enn lalis zot karasteristik fizik ek moral.
(iii) Ekrir enn portre fizik ek moral pou enn personaz ladan.
___________________________________________________________________________
___________________________________________________________________________
___________________________________________________________________________
___________________________________________________________________________
___________________________________________________________________________
___________________________________________________________________________
___________________________________________________________________________
___________________________________________________________________________
___________________________________________________________________________
___________________________________________________________________________
___________________________________________________________________________

Kan nou dekrir enn personaz, nou kapav dekrir so laspe fizik, me ousi so bann kalite/defo. Lerla nou kapav fer de tip portre: enn portre fizik ek enn portre moral.

Sapit 3  |  Fim animasion

48Ribrik 6: Literatir
Extre enn kont ‘’Larenn Lanez’’ ki finn ekrir par Hans Christian Andersen Sato Larenn Lanez
Divan, kouma enn mason, ti ramas ek akimil lanez pou fer bann miray sato-la. Par laswit, se divan mem ki finn soufle bann laport ek lafnet atraver bann miray Andan, ti ena plis ki enn santenn lasal.  Tou bann lasal-la ti bien bien gran. Pli gran lasal-la ti fer plis ki mil met longer. Oror boreal ti pe pas atraver bann lafnet pou ekler sak lasal… Selman, tou ti vid, tou ti fre!
Zame finn fer enn fet dan sa sato-la. Ti pou enn zafer telman fasil si ti invit tou bann ti lours blan dans enn kadriy
1
, pandan ki deor, tanpet pe zwe so lamizik.  Li ti pou bien solanel, e li ti pou al bien ek latmosfer lour ek grav ki ti pe domine andan sa sato-la.  Mem bann renar blan dan vwazinaz pa ti ena drwa rant dan sato.  Zame ti pe permet bann mamzel renar vinn reini isi pou fer enn ti kozri, enn ti palab, kouma ti koutim dan bann lezot sato.
Isi, dan pale Larenn Lanez, malgre so limansite, partou ti vid.  Ti ena zis lalimier Loror boreal ki ti pe prozete… E sel lamizman ki ti ena, sete kan bann lalimier-la ti pe alime-tengn…Samem tou.  Koumadir, sato-la ti kondane pou res fre.
Pli gran lasal dan sato-la ti ena enn lak zigantesk. Lak-la so sirfas ti kaye par enn lez glason.  Glasonla ti ena enn milie felir… Isi mem ki Larenn Lanez ti pe sieze, kan li ti dan so pale…
1 Kadriy: enn dans tradisionel
Tradiksion-adaptasion depi version franse: ‘La Reine des Neiges’, NB


Hans Christian Andersen (1805-1875), enn ekrivin danwa ki finn ne dan enn fami bien modes. Malgre sa, li rekonet kouma enn ekrivin ki finn les enn eritaz bien ris an term literatir feerik. Li finn ousi ekrir bann pies teat, bann poezi ek roman. Parmi ‘Le vilain petit canard’ ek ‘La petite sirène’.
Enn so bann zistwar ki finn bien mediatize, se zistwar Larenn Lanez. An 2013, bann stidio Walt Disney finn prodir enn fim animasion ki adapte depi zistwar Larenn Lanez (tit Angle: Frozen).
 Sapit 3 |  Fim animasion

49Kestion:
(a) Donn de rezon kifer sato Larenn Lanez pa ti paret akeyan?  (b) Fer enn lalis bann mo ki asosie avek Liver dan sa extre-la.
(c) Fer enn resers lor Oror boreal (an Franse: Aurore boréale). Fer enn resers lor bann pei kot sa fenomenn-la aparet.
(d) Eski to ti pou kontan vizit sato Larenn Lanez? Explik to swa an 3-4 lalign.
Sapit 3  |  Fim animasion

50 SAPIT 4
Teknolozi
 Sapit 4 |  Teknolozi
51Ribrik 1: Lektir-konpreansion
Enn zean linformatik
  An Avril 2019, Apple™, enn de bann pli gran konpani informatik ek elektronik dan lemond fet so 43 an. Konpani-la ti fonde par Steve Jobs ek Steve Wozniak e se dan lasam, ek plitar dan garaz Steve Jobs ki toule de kamarad ti koumans travay. Zordi, garaz-la finn vinn enn sit istorik ek bann ordinater Apple vande par milion dan lemond.
Steve Jobs ti enn vizioner ek se limem ki ti moter Apple. Li ti touzour anvi fer bann ordinater ki leze ek fasil pou servi. Premie ordinater, Apple 1, ti vande pou $666. Ti ena zis 200 ki ti fabrike. An 1984, konpagnila finn kree Macintosh. An 1991, Powerbook finn ariv lor marse e li konsidere kouma premie vre laptop dan lemond. An 2006, zot ti reinvant li e zot finn apel li MacBook.
Me Apple pa finn res zis dan biznes ordinater. Dan koumansman milener, zot finn koumans vann iPod, enn sistem revolisioner pou zwe lamizik. Anmemtan, zot finn lans iTunes ki ti enn nouvo manier vann ek stok lamizik.
Larezon ki fer ki Apple finn enn gran sikse, seki konpani-la finn konn adapte li ek sanzman teknolozi. Premie smartphone finn sorti an 2007 ek zordi, de-tier profi ki zot fer vinn depi lavant bann iPhone. An 2010, zis trwa-z-an apre, lemond finn dekouver premie tablet, iPad. Depi sa dat-la ziska zordi, plis ki 250 milion iPad finn vande dan lemond.
Zot dernie linvansion teknolozik se Apple Watch; enn ordinater ki bann itilizater atas dan zot pwagne kouma enn mont e ki permet zot gagn tou zot bann done neseser. Me konpagni-la pankor fini invant bann device novater. Zot ena bann lezot plan pou bann gadget ki kapav servi pou amelior lavi dan lakaz ek dan domenn lasante.
Zordi Apple enn zean elektronik ki baze dan Cupertino, Kaliforni. Li anplway 100,000 dimounn e ki vo plis ki $600 miliar. Ninport ki moman dan lazourne, ena apepre 1 miliar device Apple ki pe servi dan lemond. Mem si detanzantan bann profi inpe feb, Apple res enn de bann mark ki pli popiler dan domenn teknolozi.

Sapit 4 |  Teknolozi

521. Reponn par Vre (V) ou Fos (F). Bizin zistifie sak repons
Dir si bann afirmasion anba vre (V) ou fos (F). To pou bizin kapav zistifie to repons.
                    V/F
(a)  Steve Jobs ti reve ki bann ordinater kapav vinn pli leze.  ___________________________________________________________________________
(b) Profi ki Apple fer vinn depi lavant bann lordinater ek bann portab.
___________________________________________________________________________
(c) An 2006, Macintosh finn vinn MacBook. ___________________________________________________________________________
(d) Bann prosin linvansion Apple pou bien itil dan lakaz.
___________________________________________________________________________
2. Ki lane eski konpani Apple ti kree?
__________________________________________________________________________
3. Dapre twa, kifer garaz Steve Jobs finn vinn enn sit istorik?
___________________________________________________________________________
4. Ki to konpran par fraz: “limem ki ti moter Apple”?
___________________________________________________________________________
5. Konplet sa fraz-la: Konpani Apple finn reisi parski ________________________________
___________________________________________________________________________
6. Dan to prop mo, explike kifer Apple Watch enn device novater. ___________________________________________________________________________
___________________________________________________________________________
7. Explik sa bann mo-la:
 (a) vizioner ___________________________________________________________
 (b) milener ___________________________________________________________
 (c) done   ___________________________________________________________
 (d) novater ___________________________________________________________
 (e) gadget  ___________________________________________________________
 Sapit 4 |  Teknolozi

53Ribrik 2: Vokabiler
Exersis 1 Konplet parti souligne par mo apropriye. Swazir bann mo dan lalis swivan. 
memwarsit
streaming chat
rezo sosiotelesarz
skannfib-optik
intranetnimerik
videokonferansmegapixel
(a) Mo pa’nn resi get dernie sezon Naruto, pou bizin al ___________________ li pou konn so lafin.
(b)  Facebook, Twitter, Instagram se bann exanp  ___________________ ki pli popiler. (c) So portab tir bann foto bien presi, so kamera 16  ___________________ . (d) Bokou konpagni servi sistem ___________________ pou kominike an intern. (e) Toulezour mo  ___________________  ek mo granmer ki pe pas vakans Larenion. (f) Nepli ena lespas lor sa portab-la, pou bizin aste enn kart ___________________ .
(g) Bann teknisien pe sanz tou bann kab telefonn ek pe ranplas li par  ___________________ ki pli rapid ek performan. (h) Ena bann ___________________ internet ki bien interesan pou aprann vokabiler. (i) Nou’nn resi fer enn renion par ___________________ ek nou bann koleg ki trouv Lafrik disid.
(j)   ___________________ se posibilite get enn fim ou enn seri direk lor internet. Sapit 4 |  Teknolozi

54Exersis 2
Anserkle let ki koresponn ek repons exakt. To kapav fer inpe resers pou ed twa. 1. Enn smartphone se
(a) Enn telefonn ki intelizan e ki ena plizier fonksion
(b) Enn telefonn ki adapte ek to personalite
(c) Enn telefonn ki existe depi 1990
(d) Enn telefonn ki fix ek mobil
2. Enn lekran ki touch screen se enn lekran
(a) Mobil
(b) Taktil
(c) Versatil
(d) Azil
3. Ki tip proseser pa existe?
(a) Dual-core
(b) Quad-core
(c) Octa-core
(d) Coca-core
4. Lekel pa enn forma kart SIM? (a) Mikro SIM
(b) Nano SIM
(c) Duo SIM
(d) Mini SIM
5.  LED, LCD, AMOLED se bann diferan tip
(a) Rezo
(b) Koneksion
(c) Aplikasion (d) Lekran
















 Sapit 4 |  Teknolozi


556. Indis Proteksion (IP) dan spesifikasion enn portab vedir
(a) Li protez portab kont viris
(b) Li protez portab kont limidite ek lapousier
(c) Li protez portab kont reyon iltraviolet
(d) Li protez lekran portab
7. Definision lotonomi batri telefonn portab se
(a) Enn portab kot so batri kapav resarze san difil
(b) Enn portab ki pa servi batri
(c) Kantite letan ki enn portab kapav fonksione san bizin resarze
(d) Enn batri ki kapav al dan tou kalite model portab
8. Ki fos kan nou definir enn Android:    (a) Li enn mark telefonn
(b) Li enn lozisiel
(c) Li popiler parski li fasilman aksesib
(d) Li ena enn robo ver kouma logo
 3. Dan to prop mo, donn 3 lavantaz ek 3 dezavantaz ki teknolozi finn amene.        Lavantaz: ___________________________________________________________________________
___________________________________________________________________________
___________________________________________________________________________
      Dezavantaz: ___________________________________________________________________________
___________________________________________________________________________
___________________________________________________________________________
3.1 Ki bann danze kapav ena kan enn adolesan al lor rezo sosio? Fer enn prezantasion an group pou reponn sa kestion-la. Sapit 4 |  Teknolozi

56Ribrik 3: Lortograf
Exersis 1
Lir sa text-la for. Gramatin, enn Ameriken,
Ti pe gagn fin.
Ki pou met dan dipin?
Gratin ouswa rougay friyapin?
Kan so vant inn plin,
Li sant enn refrin
Lor enn rekin.
Oral
Dapre twa, sa exersis-la konsern ki son?
Ki bann let ki nou servi pou ekrir sa son-la an KM?
Dan KM, nou servi “IN” pou son [  ]. Lexanp: rekin, malin,...
EXEPSION: Sof dan 3 ka kot nou servi ”EN” pou reprezant son [   ]:
    dan sekans ien
Lexanp: ansien, dibien, morisien,...
    dan sekans kot enn g aparet
Lexanp: bileng, monoleng, zepeng,...
    kan li fer son [  n]
Lexanp: enn, marenn, lalenn,... 3
3 3
 Sapit 4 |  Teknolozi

57Exersis 2
Ranpli bann tire. Swazir mo depi sa lalis-la:
malin          plin          marinn          zepeng          marenn          Morisien 1. Aniella so __________ inn donn li enn zoli kado pou so laniverser. 2. Pa akoz enn zanfan pa finn gagn 100 lor 100 dan lexame ki li pa __________. 3. Sara nepli kapav manz nanye, so vant inn __________ .
4. Avan fer enn barbecue, bizin __________ poul-la bien. 6. Dan sa klas-la, nou pe aprann Kreol __________ .
6. Mo linz inn desire, pret mwa enn __________ .
Exersis 3
Rod omwin 2 lezot mo:
- avek “in” - avek “ien”
- avek [   ] + “g”  - avek son [  n]
Exersis 4
Ekrir enn zistwar anviron 30 mo avek omwin 5 parmi bann mo ki to finn trouve dan Exersis 3. 3
3
Sapit 4 |  Teknolozi

58Ribrik 4: Gramer
Verb dan Kreol Morisien ena bann partikilarite.
I. Laplipar bann verb ena zis 2 form: enn form long ek enn form kourt.  Ex.
  Form Long (FL)   Form Kourt (FK)
  Galoupe   Galoup
  Manze    Manz
  Vini    Vinn
  Rantre    Rant
  II. Ena verb ena enn sel form.
 Ex.   bwar
  azir
  paret
III. Kapav konbinn bann verb an KM avek bann eleman ki nou apel marker letan, marker  laspe ek marker mod.  Ex.   Marker letan: ti    Marker laspe:   pe, finn (inn)
   Marker mod:  pou, ava
 Sapit 4 |  Teknolozi

59Exersis 1
Ranpli bann tire avek form verb ki bizin.
1. Papa inn kwi brinzel, to pou __________ ? (manze / manz)
2. Melanie inn __________ kot mwa yer. (vini / vinn)
3. Romeo pe __________. (galoupe / galoup)
4. Zayed ti __________ laport avan li sorti. (klake / klak)
5. Kiler to pou __________ lakaz? (rantre / rant)
Marker Letan
Dan KM, bien souvan nou trouve ki ena fraz san okenn marker; li exprim letan Prezan ouswa labitid dan leprezan. Lexanp
  (A) Mo manz mo dezene, apre mo sorti.  (B) Toulezour, Simla pran bis pou al lekol. Kouma nou remarke, dan toulede lexanp nou pena okenn marker letan, laspe, mod. Fraz (A) indik letan Prezan, ek fraz (B) indik enn labitid dan leprezan.
An KM, nou ena enn sel marker letan "ti" ek li indik letan Pase.
 - Yer, mo ti al kot mo mama.  - Lontan, mo ti kontan manz gato sokola.
NOT: Souvan kan nou rakont enn zistwar ki finn deroule dan lepase, nou pa bizin met “ti”  partou. Nou kapav met li zis  dan koumansman zistwar-la pou sitie li dan lepase.
Lexanp:
 Yer mo ti al bazar. Ler mo ariv laba, mo dir marsan-la donn mwa enn liv ziromon.
Sapit 4 |  Teknolozi

60Marker Laspe
Laspe permet enn dimounn dir si enn aktivite inn fini ouswa li pa ankor fini (setadir, li ankor pe deroule). Kan aktivite-la pankor fini ek ankor pe deroule, nou servi pe.
 Nou apel sa: Mod Inparfe
Kan aktivite-la inn fini, nou servi "inn" ou "finn".  Nou apel sa: Mod Parfe
Lexanp kan enn aksion ankor pe deroule:
 Brandon pe telefonn so mama.
 Lexanp kan enn aksion finn fini:
 Ravi finn manz enn pom. Kan nou servi inikman "pe", nou apel sa: Prezan Inparfe. Kan nou servi inikman "finn" ou "inn", nou apel sa: Prezan Parfe.
 Nou kapav konbinn sa de marker mod la avek marker letan "ti"
Lexanp
 Brandon ti pe telefonn so mama.
 Ravi ti finn manz enn pom. Kan nou konbinn "ti" avek "pe", nou apel sa: Pase Inparfe.
Kan nou konbinn "ti" avek "finn" ou "inn", nou apel sa: Pase Parfe.































BRANDON
 Sapit 4 |  Teknolozi

61Marker Mod
Ena 2 marker mod dan KM: "pou" ek "ava". Toule de indike ki enn aksion ki exprime par verb-la, pa ankor ariv. Diferans ant "pou" ek "ava" se lor probabilite ki aksion-la arive. Kan dimounn-la sir, li servi “pou”
Kan dimounn-la pa tro sir, li servi “ava”.  Lexanp 1
 Fadil: “Mo pou al laboutik demin.”
Dan sa lexanp-la, nou konpran ki kan Fadil pe dir sa fraz la, li sir li pou al laboutik landemin.
Lexanp 2
 Arya: “Mo ava al laboutik demin.”
Dan sa lexanp-la, nou konpran ki kan Arya pe dir sa fraz-la, li panse ena posibilite ki li pou al laboutik landemin me li pa toutafe sir (pou plizir rezon posib; kapav so mama pa pou les li, kapav lapli pou tonbe ek li pa pou kapav ale, etc.)
Nou kapav konbinn sa de marker laspe la avek marker letan "ti".
Lexanp:
 Si mo ti kone, mo ti pou al laboutik.  Si mo ti kone, mo ti ava laboutik. Sapit 4 |  Teknolozi

62Exersis 2
(a) Idantifie bann marker ki ena dan bann fraz
(b) Fer enn lot fraz avek (bann) marker ki to finn idantifie.
 Ex. 1. Mo ti manz longann.  (a) Marker: ‘ti’ (Tan)
 (b) Mo ti telefonn twa.
 2.  Nou finn retourne apre rekreasion.
  _____________________________________________________________________
  _____________________________________________________________________
 3.  Li pe dormi kouma ti-baba.
  _____________________________________________________________________
  _____________________________________________________________________
 4.  Sandrine pou vini tanto.
  _____________________________________________________________________
  _____________________________________________________________________
 5.  Mo ava fer sa pou twa.
  _____________________________________________________________________
  _____________________________________________________________________
 6.  Mo ti pe travay pou nouri mo fami.
  _____________________________________________________________________
  _____________________________________________________________________
 7.  Zot ti ava vini si li ti invit zot.
  _____________________________________________________________________
  _____________________________________________________________________
 8.  Si to pase sa ler-la, li pou pe dormi.
  _____________________________________________________________________
  _____________________________________________________________________
 9.  Kan to rantre, mo pou finn lav lasiet.
  _____________________________________________________________________
  _____________________________________________________________________
 10.  Li ti pou finn pas so lexame si li ti finn aprann.
  _____________________________________________________________________
  _____________________________________________________________________
 Sapit 4 |  Teknolozi


63Ribrik 5: Prodiksion oral ek ekri
Deskripsion enn senn
Exersis 1
Obzervasion zeneral
Obzerv sa zimaz-la. Se enn tablo Vincent van Gogh (1853-1890), enn gran artist-pint olande. Dir seki to pe trouve avek enn group kamarad.

Sapit 4 |  Teknolozi

64Tablo-la apel Lanwit etwale. Kan to bann kamarad ek twa finn dekrir seki zot trouve, zot finn sirman servi bann mo ki relie avek kouler, form, mouvman, lalimier. Zot finn prodwir enn text deskriptif. • Parey kouma enn artist-pint servi lapintir ou lezot materyo ek teknik pou fer nou trouv enn senn, enn oter ousi kapav fer enn lekter imazinn enn senn atraver bann mo (ex. nom, azektif, prepozision, adverb…).  • Dan so deskripsion,  li kapav oryant "regar" enn lekter dan enn fason ou enn lot. Li kapav koumans par enn obze presi ek kontign so deskripsion avek enn lot obze. Li kapav dekrir senn-la dann enn fason global, apre zoom lor enn parti.
Lord ki li swazir pou dekrir bann parti depann lor ki lefe ou reaksion li anvi kre lor lekter.
• Dan enn deskripsion, enn oter kapav swazir pou aktiv enn lekter so bann sans. Li pou dekrir pa zis seki pe trouve, me ousi seki pe tande ou santi dan senn-la.
       Enn text deskriptif, ki li oral ou ekri, li rod reprezant seki ena dan enn lespas. Exersis 2
Obzervasion an detay
Aster, obzerv sa tablo-la an detay. Sakenn so tour, pran laparol pou dir seki zot pe remarke.
Ala enn-de indikasion ki kapav ed twa: - Ki (bann) kouler ki plis prezan dan tablo-la?
- Eski ena enn premie-plan ek enn aryer-plan?
- To panse nou kapav trouv tou bann form ki ena ladan dan lavi toulezour?
 Sapit 4 |  Teknolozi

65Exersis 3
Observ sa de zimaz-la ek ekrir enn text deskriptif detaye lor sakenn. Apre, ekrir enn text kot to konpar form ek konfor bann lakaz-la.
Dir kouma teknolozi finn amenn sanzman dan sa de laspe-la.
Zimaz 2Zimaz 1




Sours: Vintage Mauritius
Sapit 4 |  Teknolozi


66Ribrik 6: Literatir
Lir sa poem-la for.
Ti-lekran
Devan enn ti lekran
Ki kolorye lemond zis nwar ek blan
Mo perdi mwa pandan enn ti moman…
Kan mo leve, mo seve blan
Me mo ti lekran
Nepli ti-lekran…
Ayo, mo bann zanfan!
Zot kapav riy mwa, me selman
Enn lekran plat ki otan gran,
3D, 4D, Bluetooth, WiFi… tousala bien ansorselan!
Tenusha Jundoosing
 Sapit 4 |  Teknolozi

671. Komie ver ena dan sa poem-la?  2. Eski to kapav liste tou  bann mo ki finn servi pou fer bann rim?
3. Trouv bann tem dan sa text-la.
4. Partaz to lopinion lor sa poem-la avek to bann kamarad ek profeser.
Prolonzman
5. An group ou tousel, ekrir 4 lalign pou kontign sa poem-la. Lir seki to finn ekrir devan klas.
Not: Pa bliye inklir bann rim.
Sapit 4 |  Teknolozi
68 SAPIT 5
Ekolozi
 Sapit 5 |  Ekolozi
69Ribrik 1: Lektir-konpreansion
Enn zour, enn vie pie pe reflesi. - Mo’nn bien vie aster. Mo pena rol e personn nepli bizin mwa. Dayer, mo ena enn pake ne, mo bann brans traver... E anplis mo ena enn douler dan mo fours. Mo res zis pou mor.
Laverite, zis kot de gro brans ti zwenn, lapli ti finn ramase pandan lontan e ti finn koul anba so lekors. Sa ti fer so dibwa vinn mou ek imid e ti donn li boukou douler.
Me bann sanpinion ti bien kontan bann vie dibwa imid. Donk, dousman-dousman, enn pake ti sanpinion finn pous dan vie dibwa imid, zis kot fours-la ete. Zot bann ti rasinn ti al lwin anba lekors-la.
- Hi hi hi. Zot fer mwa gagn gidi-gidi!
Me plis sanpinion vinn boukou, plis dibwa vinn mou ek feb. Vie pie-la inpe trakase.
- Ayo, pa tro bon pou mwa sa!
E enn zour, pandan enn gran siklonn, enn kou nek tann enn gran krak ek enn brans sape tonbe!
- Ayo papa! Aster mo fini!
Me letan li get bien, vie pie-la realize ki douler ki li ti pe gagne kot sa brans-la ti ete ti finn disparet. Aster la ti ena zis enn gran sikatris ek enn trou ti pe koumans forme.
Me bann sanpinion kontign pouse e plis zot pouse, plis dibwa vinn mou e li koumans pouri.
- Ayo, aster mo fini. Personn pa pou kontan enn vie pie pouri...
Me bann karya ti bien kontan! Sa dibwa mou ek kraz-kraze-la ti parfe pou zot ponn. Letan bann ti karya eklo, zot manz tou dibwa pouri otour zot. Afors zot fer sa, zot fouy bann ti tinel dan dibwa-la.
Enn fami zwazo ki ti otour, zot ousi zot ti trouv sa dibwa pouri la. E zot ti kone ki kot ena dibwa pouri, ena karya. E bien vit, zot fons lor pie-la pou zot manz tou karya.
- Ayo, ala zot pik mwa. Gagn dimal sa!
Me plis karya fouye, plis zwazo pike, trou ki ti ena dan pie-la vinn pli gran.
Enn zour enn mwano reper sa trou-la.
- Ala enn zoli landrwa pou fer enn nik!
Li al rod inpe fey sek, inpe lapay. E ala ki li finn gagn enn zoli ti nik pou li ponn so dizef. Li ponn so dizef e toutlong lazourne li sof zot ek atann zot eklo.
Nou vie pie pouri, li ousi li atann. Koumadir limem ki pe kouve. E enn zour, bann ti mwano eklo. Dousman-dousman zot grandi, zot anvole. Nou vie pie ti bien tris. Me bann mwano dir li,
- Pa trakase, lot sezon nou pou retourne.
E se koumsa ki nou vie pie finn konpran ki, mem si li vie ek pouri, li ankor ena enn rol dan lavi.
Kontign lektir lor: https://www.rspb.org.uk/fun-and-learning/for-kids/kids-stories/the-hole story/#vEORuaIHA69dScHr.99 Sapit 5  |  Ekolozi

701. Dir si bann afirmasion anba vre (V) ou fos (F). To pou bizin kapav zistifie to repons.
           V/F
(a) Bann sanpinion kontan limidite
___________________________________________________________________________
(b) Divan finn kas enn brans. ___________________________________________________________________________
(c) Karya bizin dibwa sek pou ponn.
___________________________________________________________________________
(d) Bann mwano pa pou retourn ankor.   ___________________________________________________________________________
(e) Personn pa ti kontan vie pie-la.    __________________________________________________________________________
2. Kouma vie pie-la ti resanti li dan koumansman?
___________________________________________________________________________
3. Kifer pie-la ti ‘gagn gidi-gidi’?
___________________________________________________________________________
4. Kifer dibwa pouri ‘parfe’ pou bann karya ponn?
___________________________________________________________________________
5. Explik fraz: ‘Koumadir limem ki pe kouve’.
___________________________________________________________________________
6. Ki moral sa zistwar-la?
___________________________________________________________________________
7. Explik bann mo swivan:
 (a) lekors  ___________________________________________________________
 (b) sikatris ___________________________________________________________
 (c) tinel  ___________________________________________________________
 (d) eklo  ___________________________________________________________
 (e) kouve  ___________________________________________________________
 Sapit 5 |  Ekolozi

71Ribrik 2: Vokabiler
1. Relie sak mo ek so definision
Mangrov
  Tou bann plant (pie, fouzer, etc.) ki existe dan
enn rezion

Ekosistem
  Kiksoz ki fasilman dekonpoze ou pouri san
fer okenn ditor lanatir
Biodegradab
  Prezerv ek protez bann zanimo ek plant dan
enn landrwa spesifik

Andemik
  Diversite ki existe ant bann kreatir vivan lor
nou planet, ou dan enn ekosistem spesifik
Lafonn
  Bann pie ki pous dan bann marekaz, avek
 bann gro rasinn ki pous lao later, pre kot
bann lakot ek lamer tropikal

KonservasionLaflor
 Enn lespes ki inik dan enn sertin rezion

Biodiversite

   Tou bann zanimo (mamifer, reptil, zwazo etc.)
ki existe dan enn rezion
a.1.
2.
3.
4.
5.
6.
7.
8.b.
c.
d.
e.
f.
g.
h.
Enn abita kot ena plizier kreatir ki viv ansam e ki inflianse par bann kriter kouma later, letan, tanperatir, etc.
Sapit 5  |  Ekolozi
722. Rod 3 mo ki ena enn lien avek bann mo ki to trouve anba. Finn fer enn lexanp pou twa.
(a)  Lafore -   bwadnat,   papie,   proteksion,   tropikal
(b)  Mangrov -   _______________ _______________ _______________    (c)  Lespes -     _______________ _______________ _______________     (d)  Losean -     _______________ _______________ _______________     3. Lir sa text-la. Explik bann mo ki finn souligne ek fer enn fraz par twa avek zot.






Ekolozi enn sians ki etidie boukou zafer par rapor a nou lanvironnman. Ekolozi get bann interaksion ki prezan ant bann diferan kreatir dan enn lanvironnman.  Li gete kouma bann ekosistem evolie avek letan.  Li ousi ed nou konpran kouma lemond fonksione, kouma bann imin, bann plant ek bann zanimo koabite ek sirviv dan bann abita.  Bann letid ekolozik permet nou fer bann konsta lor leta nou bann lafore, sitie bann lespes ki andanze ek elabor bann program konservasion pou anpes exterminasion bann lespes laflor ek lafonn otour nou. Li bien inportan fer tousala akoz, kan enn lespes disparet lor nou planet, sa riske kree enn debalansman.
Pou sirvi ek proteksion nou planet, li inportan ki nou adopte bann pratik pli ekolozik; setadir servi bann pratik ki pa andomaz nou lanvironnman. Nou bizin promouvwar bann form agrikiltir organik, prezerv bann lafore indizenn ek bann lezot lespas natirel kouma lasavann ek bann wetlands, opte pou itiliz bann form lenerzi renouvlab, pratik resiklaz ek diminie litilizasion bann prodwi kouma plastik ki bien nosif pou nou lanvironnman.
 Sapit 5 |  Ekolozi

73Ribrik 3: Lortograf


Let “i” ek “y”
Nou servi let “i” pou fonem /i/ dan tou pozision ki sa fonem-la kapav ena, setadir:
1. avan enn konsonn pou koumans enn mo
 Lexanp: imam, imin, ilizib, inisial, italik, etc.
2. apre enn konsonn ouswa enn semi-vwayel pou terminn enn mo
 Lexanp:  trazedi, roti, mari, fami, psikolozi, bwi, etc.
3. ant de konsonn omilie enn mo
 Lexanp: Moris, dile, vites, larises, pozision, etc.
4. ant enn konsonn ek enn semi-vwayel omilie enn mo
 Lexanp: lakwizinn, abiye, lafwinn, kiwi, papiyon, etc.
Ena de regleman ki konsern itilizasion let “i” ek “y” kan pe ekrir an Kreol Morisien pou reprezant son /j/:
1. kan son /j/ koumans ouswa terminn enn silab, lerla nou bizin itiliz “y”.
 Lexanp:  yer, yaourt, yam, travay, may, abey, abiyman, feyaz, etc.
2. kan son /j/ omilie enn silab, lerla nou servi “i”.
 Lexanp: stasion, kamion, ledikasion, dibien, morisien, abitie
Sapit 5  |  Ekolozi

74Exersis 1
Mo-krwaze Konplet mo-krwaze ki ena anba. 1. Enn laparey ki permet get fim lor enn lekran. 2. Enn insekt ki ti dan enn kokon avan li transforme.
3. Enn seremoni ki reini de dimounn ki desid pou viv ansam.
4. Enn organn ki servi pou trouve. 5. Enn resipian ki kapav servi pou gard bann likid.
6. Sinonim ‘extra’
7. Zour ki avan zordi.
8. Enn zafer ki inposib pou lir. 9. Lekontrer ‘devan’.


2
3
18
4
7
5
96
 Sapit 5 |  Ekolozi

75Exersis 2
Swazir bon lortograf mo ant braket. 1. Mo finn aste de liv. Mo trouv deziem-la __________. (meyer / meiyer)
2. Enn seval manz __________. (lapai / lapay)
3. Mo frer al zwe __________ toule Samdi. (billar / biyar)
4. Touleswar, mo paran ek mwa, nou get __________ lor televizion. (informasion/ informasyon)
5. Lexame biento, mo bizin koumans mo __________ . (revizion / revizyon)
Exersis 3
Dikte. Feyaz, bayaz, balizaz, plimie, riye, gayar, rouye, bliye, makiyaz, paryaz, griye, serye, zouvriye, briyani, kaye, mervey, ayo, tay, vwayaz, leskalie, debrouyar, tiyo, biyo, pliye, larivier, misie, depouyman, kasiet, lalimier, maye.
Sapit 5  |  Ekolozi

76Ribrik 4: Gramer
Natir bann mo ek natir bann group-mo
Ki ete natir enn mo?
Lexanp 1:
 Marie   manz   enn   briyani.
 Nom  verb  Det.  Nom
Natir enn mo depann lor so karakteristik. Par exanp, karakteristik enn determinan se ki li akonpagn enn nom. Karakteristik enn verb se ki li dezign enn aksion, enn eta ouswa enn evennman (get sapit 1 ek 2 pou rapel).
Exersis 1
Rekopie sak fraz dan to kaye ek met natir bann mo kouma finn prezante dan lexanp 1. (a) Mo fami resikle plastik.
(b)  So mama zet salte.
(c)  Josias fer tri selektif.
(d)  Sarah finn dekouver linportans protez lanvironnman.
(e) Vikesh servi sak plastik biodegradab.
(f) Bann zanfan finn sansibilize ek disparision biodiversite.
(g) Samantha fer konpost dan so zardin. (h) Nou finn get enn dokimanter lor resofman klimatik.

 Sapit 5 |  Ekolozi

77Ki ete natir enn group-mo?
Group nominal
Lexanp 2:
 (a) Zahil    galoupe.
 (b) Enn garson    galoupe.
 (c) Garson-la   galoupe.
 (d) Li    galoupe.
Dan sa bann lexanp-la, nou trouve ki nou kapav ranplas enn nom tousel “Zahil” par:
- swa enn determinan ek enn nom (fraz (b))
- swa enn nom ek enn determinan (fraz (c))
- swa enn pronom (fraz (d))
Nou kapav konbinn bann mo pou form bann group-mo. Zot pou rapel ki nou ti dir dan sapit 1 ki nou kapav apel sa konbinezon mo-la enn group nominal.
Mo santral ki ena dan enn group nominal se enn nom. Se sa nom-la ki donn li so natir.
NOT: Enn group nominal kapav enn nom tousel, enn pronom, enn nom ek enn determinan, etc.).
















































































Sapit 5  |  Ekolozi

78Lexanp:
 Enn    petar    finn    eklate.
 Det.  nom  marker verb
 Dan sa lexanp-la, nou montre dabor ki sak mo ena so natir prop. Lerla dan enn deziem tan, nou trouve ki bann mo kapav konbine pou kree bann group mo. Exersis 2
Repran bann fraz dan Exersis 1 ek to profeser ek sey reper bann group mo ki ena ladan.


Group nominal Group verbal (a) Shelly   ekrir.
 (b) Shelly    pe ekrir.
 (c) Shelly    ekrir enn let.
 (d) Shelly    pe ekrir twa.
Mo santral ki ena dan enn group verbal se enn verb. Se sa verb-la ki donn li so natir.
Enn group verbal li kapav:
• enn verb tousel
• enn marker Tan-Mod-Aspe (TMA) ek enn verb
• enn verb ek enn group nominal
• enn verb ek enn pronom
To pou dekouver lezot konpozision group verbal plitar.



































































 Group verbal
Lexanp 3:
 Sapit 5 |  Ekolozi

79Ribrik 5: Prodiksion ekri ek oral
Foto No. 1 ek 2 montre de zanimo ki parmi bann espes ki ena gran sans disparet si dimounn pa fer enn demars pou protez zot ek zot labita. Foto No. 3 montre enn zwazo ki viv/trouve dan Moris ek ki, enn lepok, ti konsidere kouma zwazo pli rar dan lemond.
Diskit avek to bann kamarad ek fer enn lalis zafer ki zot kone lor sa bann zanimo-la. Fer enn prezantasion devan klas.





 Exersis 1
Eski to konn sa bann zanimo-la?



1.
2.
3.
Sapit 5  |  Ekolozi

80Exersis 2
Lir sa text-la.
Ki informasion adisionel to finn gagne lor Kestrel Moris kan to finn lir sa text-la? Eski li enn text naratif ouswa li zis donn bann fe? Explik to repons/Ki fer to dir sa?



































Pa lontan desela, Kestrel Moris ti fokon andemik pli rar ki existe dan lemond. Li sel zwazo rapas ki reste dan Moris. Kouma dan foto No. 3, fasil rekonet enn kestrel par so pwatrinn krem, so plim likou ek lezel ki ena bann are nwar ek so latet kouler maron. Li mezir ant 20 ek 26 cm. Bann kestrel femel enn tigit pli gro ki bann mal. Kestrel manz geko, lezar agamid ek ti-zwazo. Bann kestrel reprodir dan trou bann tron zarb ek parfwa, dan bann kavite natirel kouma dan falez. Enn femel kestrel ponn ant 2 ek 4 dizef. Bann dizef-la ena bann tas blan lor zot. Femel-la normalman kouv so dizef pandan anviron 30 zour; dan sa peryod-la, kestrel mal al rod manze pou li. Lontan, Kestrel Moris ti enn zwazo extra rar. An 1974, ti ena zis 4 ki ti pe res dan leta sovaz. Nou panse ki enn lepok ti ena boukou kestrel dan Moris; zot ti pe viv depi lakot ziska dan danbwa montagn. Avek destriksion ek degradasion lafore andemik pou gagn dibwa ek fer lagrikiltir, kantite kestrel finn bien diminie. Bann lotorite finn konsider Kestrel Moris kouma enn espes an-danze disparision depi 1994, me li finn vinn lor lalis bann espes ‘vilnerab’ depi lan 2000. Gras-a reprodiksion an-kaptivite, finn reisi sov Kestrel Moris depi extinksion.  Kestrel Moris
)Nom siantifik: Falco punctatus(

 Sapit 5 |  Ekolozi

81Sa text-la, li enn text informatif.
Obzektif enn text informatif, se kominik bann konesans lor enn topik (dan nou lexanp, lor Kestrel Moris), pou inform enn lekter.
Nou kapav trouv text informatif dan bann lartik lagazet, lor enn lafis.
Enn text informatif kapav vinn enn text explikatif kan li donn bann lot informasion (koz, rezon, konsekans) lor enn pwin pou ki enn lekter konpran mesaz-la pli bien.
Dan dernie paragraf text lor Kestrel Moris, ena bann informasion ki ed nou konpran kouma so kantite  finn diminie. Exersis 3
Soulign bann fraz explikatif ki ena dan sa paragraf-la. Exersis 4
(a) Rod bann informasion lor orangoutan ouswa labalenn ble (Foto no. 1 ek 2). Ekrir enn text informatif avek bann eleman explikatif lor sa de zanimo-la.
(b) Fer enn poster A4/A5 a-partir sa text-la. To poster bizin ed enn lekter konpran pli bien orangoutan ouswa labalenn ble. To kapav ena bann ribrik kouma karakteristik fizik, labita, proteksion, etc. Azout bann zimaz pou fer to poster atiran.
Sapit 5  |  Ekolozi

82Ribrik 6: Literatir
Lir sa poem-la ek travay bann aktivite ki swiv:
Soufrans mama later
Kifer to fer nou mama plore?
Kifer to anvayir so bann lafore
Kot li ti kasiet so bann sekre
Kifer to al otan pre,
Ki mama-la pena so lintimite
Ek li nepli kone kot pou al reste?
Enn mama so leker gran selman
Li aksepte ek dousman-dousman
Li mont so ti lakaz
Dan disab ek rasinn enn marekaz
Dan Solitid, li reisi epanwir
Ek donn enn deziem souf Lanatir…
Ala-la, to re-vini
To pa kapav tiniTo pran so bann disab,
To bizin ankor lespas pou ‘devlopman dirab’
Avek to bann beton ek sima
To vinn ankor enn fwa kouyonn Mama…
Mama Later plore,
Letan gate- ena rad-mare
Siklonn vini, siklonn ale
Dan debordman larm to pou nwaye
Alor- arete, arete
Aprann donn to mama later inpe respe…
To zis enn zanfan isi
Mama later ena lezot zanfan ousi;
Zot tou ena drwa
Viv bien- parey kouma twa
Pa vinn deklar pli fezer
Pa vinn fer lezot mizer….
Anbelir to mama so lexistans
Aprann pran so defans ;
Mama later pa bizin boukou kiksoz
Li pa mem bizin to sant so eloz;
Zis aprann zet enn regar ver
Lor to mama so liniver…
©Tenusha Jundoosing (Koleksion Poezi: Regar Ver)
 Sapit 5 |  Ekolozi
 831. Tem prinsipal dan sa poem-la se ekolozi. Dan to prop mo, explike ki bann mesaz ekolozik ki to kapav trouve ladan.
2. Sa poem-la itiliz bann “metafor”.     Par exanp, poet-la finn itiliz term "mama" pou adres nou lanvironnman, ou lanatir ou nou planet.  Nou konpran ki lanatir pa finn vinn nou mama an-vre, me ki se zis enn zwe langaz.  Samem ki apel enn metafor.
 Trouv mesaz deryer sa bann metafor- la :
 (a)                                        To zis enn zanfan isi,
                     Mama Later ena lezot zanfan ousi ;
 Ki vedir kan pe dir ki nou "enn zanfan isi" e ki ena bann "lezot zanfan egalman"?
 (b)                                      Zis aprann zet enn regar ver
                   Lor to mama so liniver…
 Ki to konpran par "zet enn regar ver"?
Sapit 5  |  Ekolozi

84 SAPIT 6
Volontarya  Sapit 6 | Volontarya
85Ribrik 1: Lektir-konpreansion
Vwayaze pou rann servis
Ena enn nouvo lamod dan domenn tourism zordizour: se vwayaze pou ed bann dimounn ki dan lapenn. Sa nouvo form volontarya-la apel volontourism. Dimounn al dan lot pei, aprann nouvo langaz ek lezot kiltir ek gagn bann nouvo lexperyans. Anmemtan, zot volonter pou ed bann dimounn ki dan bann sitiasion pli difisil ki zot. Bann exper dir ki pandan bann dernie lane, volontourism finn enn parmi bann domenn ki finn plis devlope dan tourism. Plis ki 1.6 milion dimounn dan lemond fer volontarya dan bann lezot pei. Zot travay dan lorfelina, donn koudme mont bann lekol, travay dan bann lopital ek ousi dan bann laferm dan bann pei ki pe devlope.
Volontourism finn existe depi plis ki enn siek me so version modern finn koumanse avek enn program ki apel Peace Corps (Regroupman pou Lape) ki gouvernman ameriken ti koumanse dan bann lane 1960.
Ena plizier rezon ki fer dimounn angaz zot dan volontourism. Pou bann etidian, se enn lane-gap
*
 apre lekol. Sertin dimounn zis anvi pran letan off depi zot travay pou zot fer lezot zafer. Answit, ena dimounn ki trouv zot lavi mos e ki al rod inpe lavantir. Me laplipar volontourist pa konsider volontarya pou seki li ete vremem. Zot zis panse ki se enn mwayin bomarse pou vwayaze ek zot pa vremem anvi fer bann travay tro konplike.
Pa tou dimounn trouve ki volontourism pozitif. Bann kritik dir ki si enn dimounn vremem anvi ed so prosin, ena enn pake lokazion pou fer sa dan so prop landrwa. Dan enn lot kote, bann volonter pa touzour ena konpetans dan travay ki donn zot fer. Bann exper vwayaz souligne ki dan sertin ka, bann lorganizasion ki organiz vwayaz souvan explwat bann volontourist.
Bann lazans-travay konsey bann volonter pran bien ransegnman lor bann lorganizasion ek bann proze avan zot inskrir zot. Se prinsipalman bann lorganizasion internasional ki sponnsoriz bann program ki vremem serye.
Enn volontourist ki pe ed bann dimounn dan Lesid Lenn. (Zimaz: Planète Urgence)


*Enn lane-gap se enn lane ant lekol segonder ek liniversite kot bann zenn fer bann aktivite ki zot kontan.
Sapit 6  |  Volontarya
861. Dir si bann afirmasion anba vre (V) ou fos (F). To pou bizin kapav zistifie to repons.
           V/F
(a) Zis bann dimounn ki konn bann nouvo langaz ki vwayaze. ___________________________________________________________________________
(b) Ena tigit dimounn ki finn fer volontarya dan bann dernie lane.  ___________________________________________________________________________
(c) Peace Corps existe depi plis ki enn siek.
___________________________________________________________________________
(d) Tou dimounn trouve ki volontourism enn bon zafer.
___________________________________________________________________________
(e) Bann volontourist bizin fer atansion avan zot angaz zot. ___________________________________________________________________________
2. Kifer volontourist vwayaze?
 __________________________________________________________________________
3. Dapre twa, ki 2 travay enn volontourist kapav fer dan enn laferm?
 __________________________________________________________________________
4. Ki bann volonter bizin fer avan zot vwayaze?
 __________________________________________________________________________
5. Dapre twa, kifer ena dimounn pran letan off depi zot travay?
 __________________________________________________________________________
6. Explik sa bann mo-la:
 (a) volontarya ___________________________________________________________
 (b) lorfelina ___________________________________________________________
 (c) kritik   ___________________________________________________________
 (d) sponnsoriz ___________________________________________________________
 Sapit 6 | Volontarya

87Ribrik 2: Vokabiler
Exersis 1
Terminn sa mo-krwaze-la ki otour tem benevola. Finn fer enn lexanp pou twa ek finn azout bann let pou ed twa.

a
bcd
1
23
4
5
OrizontalVertikalA
DESO
OG
M
NNK
LKF
E
DD
TSIASION
1. Enn group dimounn ki rekonet legalman pou ed bann dimounn 2. Ki ena devosion, lamour ek lafwa pou kikenn ouswa kiksoz
3. Koudme resiprok ki bann dimounn, bann kominote, bann pei rann zot antrezot
4. Ki amenn bann profi oubien benefis
5. Enn santiman ki fer bann dimounn reste ek azir an group ek ed zot prosina. Enn dimounn ki propoz limem pou akonplir enn mision b. Promes ki enn dimounn fer pou aport so kontribision dan diferan manier
c. Enn dimounn ki fer kiksoz gratwitman san ki personn fors li d. Lansanb bann dimounn ki viv dan enn rezion
Sapit 6  |  Volontarya

88Exersis 2
(a) Lir text ki swiv.
(b) Donn enn sinonim pou bann mo souligne. (c) Swazir 3 mo ladan ek fer enn fraz pou sakenn.
Apre ki siklonn finn pase, bokou dimounn finn perdi zot lakaz. Erezman, bann Morisien finn montre zot solidarite anver sa bann dimounn-la. Stephanie ek Yasmine, zot osi, finn al vizit zot kamarad lekol, Aisha, kan zot finn tann dir so lakaz finn andomaze pandan siklonn. Kan zot ariv kot li, zot trouv tou so fami bien tris. Lerla, zot desid pou amenn zot soutien. Mem zour, zot al explik sa sitiasion-la zot paran ek zot kamarad lekol. Tou dimounn finn aksepte pou donn enn koudme, sakenn dan so manier. Zot tou ti bien motive ek, bien vit, zot finn remet lakaz Aisha dan lord. Kan Aisha trouv tou sa bann dimounn-la pe ed so fami, sa donn li kouraz ek li retrouv so zoli sourir.
 Sapit 6 | Volontarya

89Ribrik 3: Lortograf


Let ‘o’+ ‘u’ / ‘w’
Nou servi let ‘o’ + ‘u’ pou fonem /u/, ki li trouv:
1. avan enn konsonn pou koumans enn mo
 Lexanp: oursin, ourit, Ourdou, ouswa, ouvertir, etc.
2. apre enn konsonn pou terminn enn mo
 Lexanp:  koulou, bizou, lazou,vwayou, zenou, etc.
3. omilie enn mo
 Lexanp: lapoud, lafoud, koudme, lafouy, rouye, boue, loue, etc.
Nou servi let “w” pou fonem /w/, ki li trouv:
1. avan enn vwayel pou koumans enn mo
 Lexanp:  wadire, wayawaya, witnes, wok, etc.
2. apre enn vwayel pou terminn enn mo
 Lexanp: paw, gaw, piaw, etc.
3. omilie enn mo
 Lexanp: mwa, lefwa, agwa, labwet, bwat, lwe, lakwizinn, etc.
Exersis 1
Ki diferans ena ant “lwe” ek “loue”?
Exersis 2
(i) Rod 4 mo ki fini par ‘ou’ ek  4 mo ki fini par ‘w’. (ii) Servi sa bann mo-la pou fer bann rim dan enn ti poem.  Sapit 6  |  Volontarya
90Ribrik 4: Gramer

Fonksion
Lexanp 1:
 Lorenza   pou      ale.
 Nom   Marker Verb
Kisann-la pou ale?
Repons: Lorenza
Donk, kisann-la ape fer sa aksion “ale”?
Repons: Lorenza
Dan sa lexanp lao la, nou remarke ousi ki group nominal, li ena enn rol pou zwe dan fraz-la. Kan enn mo ouswa enn group mo ena enn rol pou zwe dan enn fraz, nou apel sa so fonksion.
Fonksion group nominal “Lorenza” dan lexanp lao, se “dimounn ki fer aksion ki ena dan fraz-la”. Sa fonksion-la, nou apel li size. Pou nou rekonet li, nou poz kestion “kisann-la pe fer sa?” ouswa “ki pe fer sa?” (nou kapav ranplas verb “fer” par verb ki ena dan fraz-la).
Lexanp 2:
(a) Enn tifi finn plant enn pie.
 Kisann-la finn plant enn pie? Enn tifi (size sa fraz-la).
(b) Kamion salte finn pase gramatin.
 Ki finn pase gramatin? Kamion salte (size sa fraz-la).
Enn size, se enn dimounn ouswa enn obze ki fer enn aksion (3a) ou ki dan enn leta ki verb-la definir (3b). Kan verb-la dan form pasif, size-la kapav ousi sibir sa aksion-la (Lexanp 3c).
Enn size normalman aparet devan verb dan enn fraz normal.
Lexanp 3:
(a) Sudarshan pe telefonn so mama.    (Li fer aksion-la)
(b) Rebeccah kontan lafore ek montagn.   (Li resanti / li dan leta kontan)
(c) Laplaz finn sali par bann tourist.   (Li sibir aksion-la)
 Sapit 6 | Volontarya

91Exersis 1
Eski to kapav ranplas group nominal size “Shikha” par enn lot kiksoz? Nou finn donn twa enn lexanp. Sey trouv 5 lezot.
Lexanp 1:
 Farzanah  pe     koup   enn  papie.
 Nom   Marker Verb   Det.  Nom


Group nominal
Group verbalGroup nominal
Enn group nominal ki dan enn group verbal ousi ena enn fonksion. Sa fonksion-la, nou apel li obze ouswa konpleman obze akoz li vinn konplet aksion ki verb-la pe dekrir.
Pou nou rekonet li, nou poz kestion “li pe (verb) ki zafer?” ouswa “li pe (verb) kisann-la?” Shikha
Mo papa
________________________________
________________________________
________________________________
________________________________
________________________________pou fer volonter pou Mauritius Wildlife Foundation.
_________________________________________
_________________________________________
_________________________________________
_________________________________________
_________________________________________
_________________________________________
Sapit 6  |  Volontarya

92An zeneral, enn obze vinn apre enn verb.
Lexanp 5:
(a) Yanah pe aste enn rob.
 Yanah pe ‘aste’ kiete?  Repons: enn rob (obze dan sa fraz-la).
(b) John pe telefonnn so mama.
 John pe telefonn kisann-la?  Repons: so mama (obze dan sa fraz-la).
Exersis 2
Reget sa bann fraz-la:
(a) Mo fami resikle plastik.
(b) So mama zet salte.
(c) Josian fer tri selektif.
(d) Sarah finn dekouver linportans protez lanvironnman.
(e) Vikesh servi sak plastik biodegradab.
(f) Bann zanfan finn sansibilize ek disparision biodiversite.
(g) Samantha fer konpost dan so zardin. (h) Nou finn get enn dokimanter lor resofman klimatik.
(i) Eski ena bann konpleman obze dan tou bann fraz-la? Fer enn travay an-group, apre diskit sa ek to profeser.
(ii) Rekopie bann fraz-la dan to kaye ek soulign bann obze dan bann fraz-la.
 Sapit 6 | Volontarya

93Ribrik 5: Prodiksion ekri ek oral
Lir sa bann text-la.
Parti 1














Toulezour Liam atann bis lekol avek so bann kamarad. Pre kot bis-stop, ti ena enn klosar ki ti pe res asize lor bann gro fey karton ek boukou boutey vid ki li ti ramase a-drwat-agos. Liam ti pe gagn per pou pas a-kote sa klosar-la parski li ti touzour pe koz-koz tousel. Li ti per ki misie-la agres li. Dayer, zot tou ti apel klosar-la “Fouka”. Me selman, Liam pa ti ena swa pou pa pas parla pou al pran bis. Enn zour, kan Liam ti pe atann bis, li finn santi enn dimounn pe ris so lebra. Kan li vire, li trouv Fouka pe get li drwat dan so lizie. Exersis 1
Parti 2
Sapit 6  |  Volontarya
94 Koumsa-mem Liam finn koumans ed bann dimounn pov dan so landrwa. Li finn realize ki pa bizin ziz enn dimounn par so laparans.Parti 3
Exersis 2
Parti 1, li koumansman enn text.
Dapre seki nou finn travay dan ribrik Prodiksion ekri ek oral, ki bann tip text (naratif, deskriptif...) ena ladan?
Avek to bann kamarad, rod bann exanp presi pou explik to rezonnman.
Exersis 3
Parti 3, li lafin text-la.
• Ki kapav finn arive ant koumansman ek lafin sa zistwar-la (Parti 2)?
• Fer enn plan pou sa text-la depi so koumansman (Parti 1) ziska so lafin (Parti 3). Servi bann teknik ki to finn devlope dan bann sapit presedan. Inklir dan to plan bann eleman deskriptif (lor personaz ek lasenn) ek informatif (par exanp, lor bann personaz, lor landrwa).
Exersis 4
Rediz Parti 2.  Sapit 6 | Volontarya

95Ribrik 6: Literatir
Enn Kont Nwel
Enn zour dan enn pei, ti ena enn vie misie egri ki ti apel Scrooge. Li ti ris, me li ti egois.  Li ti sournwa ek li pa ti kontan frekant dimounn.  Li ti enn kaser: so metie, sete pret dimounn kas lor lintere. Dan so biro, ti ena zis li ek so asistan.
Enn lavey Nwel, enn so neve vinn rann li enn ti-vizit dan so biro.
“Zwaye Nwel, Tonton!”, li dir.
“Ki Zwaye Nwel? Gard to swe pou tomem!”
“Tonton! Kouma ou kapav dir enn zafer parey?”
“Ki mo sipoze dir? Pou Nwel, personn pa rann zot kont…, me se enn lepok kot mo bizin rekiper mo kas me larzan pa pe rantre. Se enn lepok kot mo bann kont pa balanse. Anplis, mo pe vinn pli vie, me mo pa pe vinn pli ris!’
Apre enn moman, neve Scrooge reponn:
"Pa zis kas ki rann nou ere. Nwel enn gran lexanp pou mwa. Anplis ki Nwel enn letan sakre, li ousi enn moman detant ek lazwa pou boukou dimounn. Bann lafami ek kamarad retrouv zot ansam, zot bliye zot bann diferans ek fer zot leker kontan.  Ena enn lespri partaz ek pardon dan lepok Nwel.  Alor, mem si mo pa vinn pli ris pandan Nwel, mo fier partaz lespri Nwel!"
Spontaneman, asistan Scrooge aplodi neve-la pou so zoli diskour.  Scrooge get li ek kriy ar li: "Kontinie fer ou travay si ou pa anvi mo met ou deor!  Ek twa, mo neve, biento kapav met twa dan parlman!"
Adaptasion “A Christmas Carol”- Charles Dickens. Sapit 6  |  Volontarya

96 Charles Dickens (1812 – 1870)  enn ecrivin Angle. Li ti pov ek pa finn fini lekol, me sa pa finn anpes li ekrir.  Li rekonet pou plizier bann liv ki li finn ekrir pou literatir zenes.  Parmi, ena Oliver Twist, David Copperfield ek A Christmas Carol.


1. Dapre sa ti text-la, ki zafer paret enn priorite pou Scrooge?
2. Kouma oter montre ki Scrooge ek so neve pa resanble?
3. Ki bann mo ki servi pou dekrir Scrooge ki montre so personalite?
4. Kouma kapav relie lespri Nwel ek tem Benevola ki to finn etidie dan sa sapit-la?  Ekrir enn-de lexanp.
 Sapit 6 | Volontarya
97©  Mauritius Institute of Education - 2021
ISBN: 978-99949-44-99-6