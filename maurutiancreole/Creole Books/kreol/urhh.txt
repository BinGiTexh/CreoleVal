 MAURITIUS INSTITUTE OF EDUCATION Revizion pou klas Grad 10, Kreol Repiblik Moris Term I, Semenn 1 & 2 
Not pou profeser 
Aktivite revizion ki pe  propoze baze  lor  bann konpetans langaz ki dan National  Curriculum Framework
 Grad 7-9. Profeser biensir lib pou swazir nonb aktivite ki li anvi ek adapte zot an-fonksion profil/nivo zelev, letan ki li ena ek so plan travay.  
  * * 
ORAL   Eski to finn deza fasine par enn personaz istorik ouswa fiktif?  Eski to ti (pou) kontan vinn kouma li?  LEKTIR-KONPREANSION  Lir tit sa text-la. Ki prediksion to kapav fer lor seki  pou ena dan pasaz-la?   Lir text-la ek reponn bann kestion ki swiv.   
Tom-Le-Pirat 
Lot kote sime ti ena lamer. Lorizon. Linfini. Avek biensir so vag ble, so disab fin ek enn soley sa mo frer, ki ti leve sak matin lor resif kouma enn benediksion
…
 Lamer. Mama lamer ti fale dir! Ki ti telman  zenere. Pwason,  krab,  konokono, benitie,  bigorno,  palourd
…
 Laplipar zabitan  PosteLafayette ti bien mizer. Rar zot ti ena enn roupi dan zot pos. Me dan enn lot faso n, zot ti extra ris. Souvan mem san realiz li. Tom ti pas boukou letan borlamer. Li ti enn bon plonzer . Li ti kav tini  so lesouf pandan omwin enn minit ek plonz dan dilo 2 met fonder. Apre, li ti kontan asiz dan bor lamer ek get lorizon pandan lontan
…
 La, so lespri ti vwayaze. Li ti reve lizie ouver. Tom ti enn gran rever.  Par exanp, parfwa li ti reve ki li ti enn pirat. Sirtou depi ki dan lekol li ti lir enn pasaz “
L
’
île-auxTrésors
”landrwa sekre avek bann pies lor
…
 Parfwa kan li ti mont dan lili aswar, kan lalimier ti tengn, li ti reve ki li ti Tom-Le-Pirat. Me, malerezman, souvan somey ti vinn kokin li avan li ar iv lafin so bann lavantir
…
 
Extre depi Jason Lingaya, Ton Kamaleon
, CSU Edision, 2017 . 
 a)
 Dan ki landrwa sa resi-la pe deroule? b)
 Kifer narater dir ki fale dir “
Mama lamer
”
? c)
 Pou ki rezon bann zabitan sa landrwa -la “
extra ris
”
? d)
 Ki liv finn fer Tom reflesi boukou?  e)
 Kifer dir ki Tom “
ti pou konble
”
? f)
 Dapre twa, kifer ena boukou fraz ki fini par pwin  sispansion (
…
) dan text-la?  VOKABILER Fer enn sema kot montre tou mo ek expresion  dan sa text-la ki kapav asosie avek pirat.   GRAMER
 
1. Relev bann fraz konplex dan sa pasaz -la ek dir kouma zot finn kree (zixtapozision, kordinasion, sibordinasion). 2. Profeser
 swazir inpe  fraz  ek  demann  zelev  fer transformasion (e.g. fraz  deklaratif  a  fraz inperatif, ou fraz inperatif a fraz interogatif, etc.) . 3. Relev bann pronom dan pa saz-la ek indike ki li ranplase.   TRADIKSION 
Profeser
 swazir bann mo, fraz ek parti dan sa pasaz-la ek demann zelev propoz enn tradiksion an Angle.   PRODIKSION EKRI Imazinn ek ekrir enn lavantir ki Tom -Le-Pirat reve avan somey vinn kokin li.  