Mo tinom: ......................................................
Mo sirnom: ....................................................... Grad 4
 volim 2Ki pase la?
Bann lavantir Vanessa ek Leo

Younit Kreol Morisien

(i)(ii)


Manb Panel MAURITIUS INSTITUTE OF EDUCATION
Daniella Bastien             - Kordonater, Lecturer
Dr (Mrs) Nita Rughoonundun-Chellapermal   - Asistan Kordonater, Associate Professor
Profeser Lekol Primer
Ahad Mungralie
Isabelle Louise
Jennifer Bonne
Selvavadee Pakkiri
Swadesh Singh Seeruttun
Sajeedahbee Noordally
Jean-Noël Jolicoeur (Rodrig)
REMERSIMAN
Sylvio de Lapeyre pou so lotorizasion servi so tablo Dépaillage.
Pascal Siew, direktris Editions VIZAVI pou lotorizasion servi personaz Tikoulou.
Henry Koombes pou bann ilistrasion Tikoulou.
David Constantin pou so lotorizasion servi lafis Lonbraz Kann.
SOURS FOTOGRAFIK
- Evasion, no. 3, Septam 1997.
- Evasion, no. 15, Desam 2004.
- Evasion, no. 24, Septam 2009.
- Islander, no. 75, Avril-Zien 2014.
- Mauritius Institute of Education, koleksion prive, Swaleh Peerally.
- Mémoires de livres, mémoire d’une île, biliothèque départementale de la Réunion, Septam 2008.
- COUACAUD Jano, Ile Maurice, l’âge de pierre, 2012.
- Maurice. Le Temps d’une île, éditions du Pacifique, 1993.
MIZ-AN-PAZ
Leveen Nowbotsing
ISBN : 978-99949-37-72-1
© Mauritius Institute of Education (2021)
 Panel Redaksion
Kreol Morisien
This publication is carried out on a strictly non-profit making basis and is meant to be distributed freely to students and educators by the Ministry of Education and Human Resources, Tertiary Education and Scientific Research. It is strictly prohibited to reproduce this material or use it for any other motive, unless the permission of the MIE and the Ministry of Education and HR, TE & SR is obtained in writing. (iii)



Somer


Sapit 6 - Volkan           paz 1 - 24
Sapit 7 - Disik kann          paz 25 - 47



Evaliasion 1-3






    paz 49 - 84

Lektir konpreansion  paz 49 - 57
    Gramer        paz 59 - 64
 Lortograf        paz 65 - 69
 Lekritir      paz 71 - 79
 Vokabiler      paz 81 - 84(iv)

Sinbol     Deskripsion bann sinbol


Mo ekoute

Mo dir / Mo explike

Mo diskite

Mo aprann

Mo ekrir

Mo kolorye

Mo souligne

Mo antoure

Mo met rayt / lakrwa

Mo fer koresponn bann mo

Mo fer koresponn mo ek zimaz
Mo remet an-ord
Bann obzektif sapit:
- Lir ek konpran enn zistwar plizoumwin long
- Idantifie Group Nominal dan enn fraz
- Idantifie Group Verbal dan enn fraz
- Servi vokabiler presi pou dekrir enn landrwa
- Lir ek ekrir ler
- Servi konpleman obze dan enn fraz
- Idantifie son [ɲ]
- Itiliz marker preverbal pou mark letan bann verb
- Servi vokabiler presi pou dekrir diferan parti enn volkan
- Dekouver enn lafis piblisite
- Ekrir enn poskart
 Volkan
 Sapit
6

1 / paz enn
Lektir konpreansion
Bann premie reyon soley pe filtre dan lasam kot Vanessa ek Leo pe dormi. Sa lanwit somey la finn permet zot bien repoze. Zot randone dan sirk Mafate ti finn koumanse lavey. Bann peizaz ankor dan zot latet. “Tok, tok, tok”, kikenn pe tap zot laport. Zécli pe dir zot vinn pran ti-dezene. Vanessa, Leo, Zécli, papa Zécli ek bann kouzin finn dormi dan sirk Mafate kot Madam Grondin ki ena enn tab-dot. Sirk Mafate se enn landrwa exsepsionel. Antoure par bann gran montagn, ena enn silans ki parfwa fer per.
Enn fwa ki zot tou fini pran tidezene, papa Zécli fer apel zot anba veranda pou li explik itinerer pou lazourne. Mem si papa Zécli pe koz an Kreol Renione, enn kouzinn Zécli pe tradir anmemtan an Kreol 
2 / paz de
 3 / paz trwaMorisien pou ki Vanessa ek Leo bien konpran. An gro, zot pou ena enn demi zourne lamars pou ariv volkan La Fournaise.
  Zot tou prepar lor vites zot sak randone ek zot kit vilaz Marla dan Mafate. An rout, Vanessa remarke ki vezetasion pe koumans sanze. Bann gran pie pe vinn rar plis zot pe apros ar volkan e sirtou later paret plis sek. Ver onz-er-edmi, zot ariv dan enn landrwa kot zot kapav trouv sit volkan La Fournaise. Zot pe paret pe debout dan rebor enn gran kivet. Fon kivet-la se enn dal lava ki ale ziska lizie mem nepli trouve. Sa fon kivet-la avek so rebor, se samem ki Renione apel “lanklo volkan”.
De semenn desela, volkan La Fournaise ti an eripsion. Ankor ena difil sekirite pou ki piblik pa avantir dan lanklo. Ena bann ofisie lanvironnman ek lapolis ki pe gid bann viziter. Zécli rakont Vanessa ek Leo ki dernie eripsion ti spektakiler parski lava ti koule ek ti al ziska dan lamer parti kote Ste Rose. Dan lanklo, inn tras bann sime ki finn penn an blan pou indike kotsa pou pase.

 Kestion oral:
1. Kifer Vanessa ek Leo ti bizin enn bon lanwit somey?
2. Eski zot ankor rapel ki lien ena ant Zécli, Vanessa ek Leo?
3. Kifer landrwa kot zot ete fer per?

Par landrwa lafime ankor pe sorti ant bann ros. Leo pa perdi letan, tir so kamera e koumans pran foto. Enn sans li ena enn bon zoom lor so laparey! Misie Kevin, so profeser ti demann li ek Vanessa fer enn expoze lor volkan kan zot pou retourn Moris. Bann foto ki Leo pe pran pou enn bon fason pou koumans sa expoze-la.
Anmemtan ki Leo pe pran foto, papa Zécli explik zot tou ki volkan La Fournaise se plas kot ena plis viziter dan Larenion. Dayer, La Fournaise li parmi bann volkan pli aktif dan lemond. Li ena enn oter 2632 met. 
Kestion oral:
1. Ki ete lanklo volkan?
2. Eski zot finn kapav al pre ar volkan? Kifer?
3. Kifer Leo pe pran bann foto?


4 / paz katKestion oral:
1. Komie letan zot finn vizit bann alantour volkan?
2. Ki zot finn manze pou dezene?
3. Ki sann-la finn vinn sers zot?


 Apre plis ki de-z-er d’tan promnad dan alantour volkan, zot pran sime retour. Zot tou pe gagn bien fin. Ler dezene finn pase depi lontan. Papa Zécli amenn zot dan enn restoran ki servi bann pla tradisionel renione. Laba, zot swazir enn sive orit, diri blan, lanti nwar, toufe bred ek enn zasar mang. Apre, kouma deser, zot pran enn salad fri lokal.
“Pip!” Enn tronp loto atir zot latansion. Se mama Zécli ki finn vinn sers zot dan enn vann. Ouf! Vanessa soulaze parski li nepli ena kouraz pou marse ankor. Sime retour bien anime: zot pa aret rakont bann zafer ki zot finn trouve dan sirk Mafate, rakont bann zistwar lor volkan.

5 / paz sink6 / paz sis
1. Mo reponn sa bann kestion-la dan kaye.
a. Kifer Zécli vinn lev Leo ek Vanessa?
b. Kot ki sann-la zot finn pas lanwit dan sirk Mafate?
c. Kotsa papa Zécli ti pe atann zot tou ?
d. Kouma Vanessa ek Leo ti arive konpran papa Zécli?
e. Ki linformasion lor volkan Zécli finn donn Vanessa ek Leo?
f. Kifer Leo tir so kamera?
2. Mo reponn sa bann kestion-la dan kaye.
a. Donn enn tit sa pasaz-la.
b. Donn bann mo ki finn servi pou dekrir volkan.
c. Ki savedir enn pla tradisionel ? 3. Mo konplet sak fraz avek enn mo depi pasaz.
a. Papa Zécli apel zot tou anba __________.
b. Zot ariv dan lanklo volkan ver _________.
c. _________ ti demann Vanessa ek Leo fer enn expoze lor volkan kan
   zot pou retourne.
4. Mo met sa bann fraz-la an ord dapre zistwar-la.
    Leo tir so kamera e koumans tir foto.
 Zot admir La Fournaise depi dan bor lanklo volkan.
 Mama Zécli finn vinn sers zot dan enn vann.
 Zot kit Mafate pou al vizit volkan La Fournaise.
 Pou dezene, zot manz enn pla tradisionel renione.

 Aktivite Konpreansion



Konpreansion

 7 / paz set
5. Trouv lekontrer sa bann mo-la.

 Konpreansion
ANOU RODE

Fer enn lalis bann volkan ki ena dan Moris.

lanwit
......................................................................
silans
......................................................................
aktif
......................................................................
lokal
......................................................................Gramer
Misie Wit ek Sink al promne
Azordi Samdi. Misie Wit pe ekout nouvel letan. Demin Misie Wit ek Sink pou al lamer. Sink ramas mas plonze, tib pipet, lapat kanar ek konbinezon plonze dan so sak. Me landime Misie Wit finn fini bliye kot li sipoze ale. Finalman Misie Wit amenn Sink grinp montagn.

8 / paz wit
1. Mo dekoup bann fraz dan text an 2 group:
a. Group Nominal b. Group Verbal Kapav dekoup enn fraz an 2 parti.
Exanp: Misie Wit pou al lamer.
Misie Wit       pou al lamer.
* 1e parti ena pou mo prinsipal enn nom
  (an zeneral) ki zwe rol size ek apel li Group    Nominal ou GN
* 2e parti apel Group Verbal ou GV. Li souvan    ena pou mo prinsipal enn verb.
(Fraz = Group Nominal + Group Verbal)
Misie Wit       pou al lamer.
        Group Nominal    Group Verbal
 Gramer

2. Mo relie sak Group Nominal avek enn Group Verbal pou fer enn fraz.
3. Mo rod enn Group Nominal apropriye pou konplet sak fraz.
a. ___________ pe lapes marlin.
b. ___________ pe donn signal lor sime.
c. ___________ pa kapav anvole.
d. ___________ kontan dans sega.
e. ___________ pe galoupe.
4. Mo rod enn Group Verbal apropriye pou konplet sak fraz.
a. Ritesh ______________________.
b. Enn bato _____________________.
c. Asha _______________________.
d. Krystel ______________________.
e. Granper ______________________. 9 / paz nef
Group Nominal
a. Misie Wit ek Sink •
b. Tikoulou •
c. Tizan •
d. Konper korbo •
e. Enn zako •
 Group Verbal
• ti plant gato kanet. • pe fer grimas. • pou al lamer.
• pe rod dodo.
• mont lao enn pie.


Vokabiler

DESKRIPSION (PARTI 2)
10 / paz disRevey pe dir wit-er kinz gramatin. Sharon zet enn dernie koudey dan so sak lekol pou verifie si li pa finn bliye nanye. Li met so sak lor so ledo ek trap so tant. Azordi li pou marse pou al lekol parski so vann lekol finn anpann. Sa fer lontan ki li pa finn fer sa lamars-la. Pou pran apepre 30 minit pou li ariv lekol. Lor semin, trafik bien bloke avek bann bis ek vann lekol. Enn ta tapaz! ‘Pip! Pip!’ Anplis, lete finn fini rantre ek pe deza koumans fer so. Enn sans ena bann gran pie flanbwayan, bien tale, dan bordir semin.
Enn sel kout, enn parfin gato pima vinn ziska nene Sharon. Dimounn pe fer lake pou aste gato kot marsan devan Village Council. Sharon extra anvi manz enn-de gato pima bien so. Me si li arete pou fer sa, li pou ariv an retar lekol. Metdekol ek so Mis, toulede pou kriy ar li!
Ekrir 5 fraz pou dekrir seki to trouve, tande ek santi lor semin kan to vinn lekol.
- Trouv 10 mo ki to pou servi dan to deskripsion:
  To res dan lavil? Dan vilaz? Dan ki kalite kartie   (trankil, mouvmante)?
  Ki to trouve? Ki to tande? Ki to santi?
  Klas bann mo: lanatir, sirkilasion, bann lakaz, batiman,   zanimo, bann linpresion (zoli, gran, ot…)
- Fer enn premie redaksion.
- Lir li ek amelior li komie to kapav avek led to profeser.
- Verifie lortograf, ponktiasion, kapital/titlet, sanzman lalinn, etc.
- Apresie to travay ek lir li avek to profeser ek to bann kamarad.

Kan nou lir sa text-la, nou gagn linpresion ki nou ousi nou pe marse avek Sharon pou al lekol. Bann mo ki servi fer nou santi, trouve ek tande seki pe pase otour.

 Vokabiler
11 / paz onz
Soulign bann mo kot pe indik ler. Ki to finn remarke?
Kan nou ekrir ler nou bizin met enn tredinion ant bann mo.
Enn lexanp: Enn-er
              Trwa-z-er
              Kat-r-er
              Sink-er-edmi
Nou servi tredinion devan ‘er’, ‘z’ , ‘r’ ek ‘edmi’ parski dan Kreol Morisien sa bann swit let la pa existe tousel kouma bann mo.

PA BLIYE!
1. Dan enn revey, enn orloz ou enn mont avek zegwi, long zegwi se zegwi minit, ti zegwi se ler ek zegwi ki bouze vit-vit-la se zegwi segonn. Nou pa bizin lir zegwi segonn pou nou konn ler. 2. Kan ti zegwi ek long zegwi lor douz:
    Gramatin = midi
    Aswar = minwiLindi gramatin ver wit-er, Leo al atann Vanessa devan so laport pou zot al lekol ansam. Me Vanessa finn lev tar parski li ti al enn laniverser Dimans swar. Leo desid pou atann so kamarad fini pare. Ariv wit-er kinz Vanessa pa vini mem. Wit-er-edmi Leo ankor touzour pe atann. Finalman Vanessa aparet apre dis minit. Finn ariv nef-er mwin vin. Bann zanfan bizin degaze al lekol.Vokabiler

12 / paz douz





















































































































































1. Mo ekrir ki ler sa bann revey-la pe indike




































Enn-er



































Di-z-er sink


































 Si-z-er-edmi



































Trwa-z-er mwin vennsink


































 Kat-r-er mwin vin



































Onz-er























































































































































1. Mo ekrir ki ler sa bann revey-la pe indike

 LortografGramer
13 / paz trez                  Mous dimiel
Misie Wit ek Sink trouv boukou mous dimiel pre kot enn gro ros. Misie Wit pe doute ki kapav ena dimiel kot sa ros-la. Me Sink rapel li ki zot kapav gagn pike avek mous dimiel. Misie Wit gagn enn lide. Li demann Sink met so konbinezon plonze ek al tir dimiel.

Konpleman obze
Enn fraz sinp souvan kontenir enn Group Nominal Size ek enn Group verbal.
Exanp: Misie Wit ek Sink trouv boukou mous dimiel.
            Misie Wit ek Sink       trouv boukou mous dimiel
  Group Nominal         Verb     Konpleman Obze
          Group Verbal
Dan boukou fraz, apre enn verb, ena enn mo ou enn group mo ki dir lor ki sa verbla porte. Mo ou group mo ki vinn konplet enn verb aksion, nou apel li “konpleman obze”.
Pou nou kone ki konpleman obze ena dan enn fraz, nou kapav poz kestion “Ki”. Isi, nou pou demande: Ki Misie Wit ek Sink finn trouve? Nou gagn repons “boukou mous dimiel.”
Lortograf

14 / paz katorz
1. Mo soulign konpleman obze dan sak fraz.
a. Dan Moris ena siklonn.
b. Ton Madev pe koup kann.
c. Ton Misel aranz ravann.
d. Mo mama ti aste enn rob afler.
e. Ton Mame ti aranz enn biyo.
2. Mo azout enn konpleman obze dan sak fraz.
 a. Leo pe fer _________________.
b. Tantinn Kamla finn trouv _____________.
c. Toulezour Rayan pran ______________.
d. Semenn pase mo ti manz ____________.
e. Tizan pe kas ___________________.
3. Mo sanz konpleman obze dan sak fraz.
a. Ton Piko finn lapes tilapia.
   Ton Piko finn lapes enn barakouda.
b. Anne-Sophie ti aste enn liv.
c. Leo finn trouv enn dizef.
d. Madam Karine finn kwi bouyon krab.
e. Lisa ek so bann kamarad pe zwe lamarel.



1. Mo soulign bann mo avek son [ɲ]
Maya se enn tifi ki res Montagn Long. Azordi se laniverser so kamarad Mily. Pou sa lokazion-la, Maya finn aste enn pengn ek enn penwar pou donn Mily an kado. Kan li fini bengne, li dir so papa akonpagn li kot Mily. Lor semin, papa Maya respekte tou bann pano signalizasion. Kouma li pre pou arive, li signale pou tourn agos pou rant dan lakour Mily. 2. Mo ranpli bann tire avek bon repons
a. Dimans tou bann kouzinn pou al grinp  _________ Le Pouce.
    (miray, montagn)
b. Toule gramatin, papa __________ seve Rony. (pengn, penn)
c. Kamini se enn tifi bien pares. Li kontan _____ kan so mama dir li al    laboutik. (plengne, plane)
d. Lekol finn demann bann paran _________ zot zanfan pou sorti edikatif.    (akonpagn, asiz)
e. Ayo! Get kouma ledwa Laura pe ________! Mo ti dir li fer atansion kan li    ti pe koup karot. (briye, sengne)
3. Mo ekrir mo ki koresponn a sak zimaz.

 LortografLortograf
15 / paz  kinz



Marker preverbal
Enn marker preverbal se enn mo ki plase avan enn verb pou mark letan verb-la.
[exanp: ti, pou, etc]
 ‘ti’ - marker pase
 ‘pou’ - marker fitir Pou mark letan enn verb dan tan prezan, nou pa met okenn marker preverbal. Nou dir ki se marker zero (Ø) ki indik prezan.
Exanp: Lontan granper ti res bien lwin ar lekol.
Marker preverbal ‘ti’ plase avan verb “reste” pou konzig verb-la dan tan pase.
Exanp: prezan → Mo bwar delo. Exanp: pase → Mo ti bwar delo. Exanp: fitir → Mo pou bwar delo. Al lekol
“Lontan mo ti res bien lwin ar lekol. Lorla mo ti al lekol marse. Erezman ena zour, mo ti gagn enn plas lor saret Ton Ramoo pou mo al lekol.” Granper  rakont Vanessa. “Azordi bann zanfan ki res lwin, gagn vann pou al lekol. Mo al lekol marse akoz mo lakaz pre avek lekol. Granper? Plitar, kouma bann zanfan pou al lekol?” Vanessa demande.
 Gramer

16 / paz sez



 LortografGramer

1. Mo ekrir marker preverbal avan sak verb pou mark letan verb-la.
a. Lane prosenn nou _________ al dan sinkiem.
b. Yer mo ________ al lamer.
c. Yer sa ler-la, nou ________ zwe lamarel anba preo.
d. Kan nou ti rant kot Tizan, so bann frer ________ atann li.
e. Dan dis minit, nou ________ manze.
2. Mo imazinn lazourne mo mama ek mo ekrir enn fraz pou sak ler. 6 a.m. - ______________________________________.
8.15  a.m. - ____________________________________.
8.50  a.m. - ____________________________________.
12 p.m. - ______________________________________.
3.30 p.m.   - ___________________________________.
5.30 p.m. - ____________________________________.
9.30 p.m. - ____________________________________.


Kronolozi
Kronolozi se laswit bann evennman ki deroule dan enn letan.
Exanp:  Lindi      - Mo ti manz pwason.
    Mardi    - Mo ti manz ziromon.
       Zordi     - Mo manz kreson.
       Dime    - Mo pou manz patison.
         Vandredi - Mo pou manz somon.
17 / paz diset
18 / paz dizwit
Enn volkan
Enn volkan se enn louvertir dan later kot ros likid bouyant ki nou apel lava ek niaz lasann sorti pandan enn eripsion. Souvan, sa lava-la form enn ti kolinn ou bien enn montagn. Lao sa montagn volkan-la, ena enn trou ki kouma labous volkan-la ek nou apel sa enn krater. Kan lava sorti depi dan volkan, li koule lor flan volkan-la. Kan li refrwadi, li vinn ros dir. Sa ros-la apel ros volkanik. Dan Moris, nou ena plizier krater me ki pa aktif. Trou-aux-Cerfs, Bassin-Blanc, GrandBassin, Bar le Duc, tousala se enn bann lexanp volkan ki an somey. Volkan aktif pli pre ar nou se “La Fournaise” ki trouv Larenion. Enn zour nou bann volkan kapav revinn aktif. 
 magmaniaz lasann
krater
lasemine
volkan
rezervwar
magma
Lektir 19 / paz diznef
Lektir

Kifer napa volkan dan Rodrig?
Finn gagn plizier milion lane depi ki bann aktivite volkanik ti koumanse dan Losean Indien. Sa letan-la pa ti ankor ena Larenion, Moris ek Rodrig. Bann volkan ti reveye anba lamer ek apre plizier eripsion zot finn emerze
1
 pou form nou trwa zil Maskaregn. Ziska zordi nou ankor trouv bann vestiz sa bann volkan-la. Larenion ena volkan La Fournaise ki ankor bien aktif ek dan Moris nou trouv bann krater kouma Trou-auxCerfs ek Bassin Blanc. Me dan Rodrig napa okenn krater ki vizib. Abe kifer napa volkan dan Rodrig? Kan bann volkan finn rant an-eripsion pou form Moris ek Larenion, lava finn koule lor zot flan ek finn fasonn sa de zil-la avek letan. Me Rodrig ti forme par enn volkan explozif ek bien violan. Kan li ti rant an-eripsion, volkan-la ti expilse lava, lasann ek lapousier avek violans dan ler. Kan sa lasann-la ek lapousier ti retonbe, li finn rekouver bann krater ki ti ena ek finn form bann kolinn ki nou trouve zordi lor lakret santral depi Laferme dan Lwes ziska Trefles dan Les. Avek letan, sa lasann-la finn solidifie ek konpakte pou form enn matier ki apel ‘tif’. Tif-la li solid kouma ros, me avek letan li dezagreze
2
 pou form enn later ki parfwa ble-ble, rouz-rouz oubien blan-blan. Not : Sa tex-la ekrir dan varyete Kreol ki koze dan Rodrig.

Enn zimaz later tif avek so bann kouler

1
 aparet
2
 kase an ti-bout ou an-grinLektir

20 / paz vin
 21 / paz vint-e-enn
Lektir

Lafis piblisite
Enn lafis piblisite atir latansion piblik par enn zimaz ek inform zot lor enn kiksoz ouswa enn evennman.
Isi nou trouv enn lafis kot pe propoz enn promosion pou enn vwayaz Larenion.

Mo ranpli bann ankadre dan lafis ek mo reponn bann kestion.
1. Ranpli bann ankadre pou dir linformasion ki pe done dan lafis-la.
   ________________________________________________
   ________________________________________________
   ________________________________________________
2. Pri enn biye pou al Larenion par bato “Le Trochetia” kout Rs 5,000. Ki mwayen    transpor to ti pou prefere? Kifer?
   ________________________________________________
   ________________________________________________
   ________________________________________________   Pri biye ek servis ki pe ofer.

Lekritir


POSKART
Ile de la Reunion
Bonzour Tikoulou,
......................................................
......................................................
......................................................
......................................................
Nou rezwenn bien vit.          Vanessa ek Leo                Larenion

                                                                                                                                                                                                                                        
22 / paz vennde
1. Vanessa ek Leo desid pou avoy enn poskart Tikoulou.
  Ed zot pou ekrir enn mesaz pou zot kamarad
 Prolonzman

Aktivite Devinet
Bann mo:
 1.   dipin
2.  zako
3.  lion
4.  seval
5.  servolan
6.   dodo
7.  Tikoulou
8.   Leo
9.   Vanessa
10. Misie Wit
11.   lisien
12. Kwik
13. Tizan
14. lelefan
15. gato
16. banann
17. pom
18. sokola  23 / paz venntrwa

24 / paz vennkatBann lavantir Tikoulou
Si to anvi konn bann lavantir Tikoulou kan li ti al Larenion pou al vizit volkan, to kapav lir ‘Sur les terres de Grand-mère Kalle’. Laba, li ti pe res kot so kamarad Zécli. Pandan so vakans li finn zwenn enn zoli tifi ki apel Lalie...
 Prolonzman

 25 / paz vennsinkBann obzektif sapit
- Lir ek konpran enn zistwar plizoumwin long
- Rekonet enn fraz ki dan form diskour direk
- Transformasion fraz: diskour direk-diskour indirek
- Rekonet enn fraz inzonktif
- Diferansie ant bann diferan tip ek form fraz
- Konn bann mo ki ena tredinion
- Servi bann mo interogatif
- Dekouver enn lafis sinema
 Disik kann
 Sapit
726 / paz vennsisTouletan kan sezon lakoup pe koste, fler kann atir nou regar. Karo kann transforme, vinn kouma enn gran zardin fler.
Zisteman, Ton Mame ena enn kamarad, Marco, ki travay dan moulin Mon Desert Alma. Kan sezon lakoup, li vinn kit fangourin
1
 ki Ton Mame partaz avek Vanessa, Leo ek Tizan. Sann lane-la, Ton Mame profit lokazion pou demann so kamarad amenn trwa zanfan-la vizit moulin.
- Sa pou fer mwa enn gran plezir pou fer zot vizit moulin. Kouma zot pare fer mwa kone. Dayer fode pa zot tarde. Mo finn gagn nouvel ki moulin pou ferme biento. To kapav akonpagn zot, Marco dir.
Nou bann ti kamarad extra kontan kan Ton Mame anonse ki zot pou kapav vizit enn moulin. Enn sans zot an vakans! De zour plitar, sa ti group-la pran direksion lizinn Mon Desert Alma. Ton Marco pe atann zot dan omilie kann avek so bisiklet:
1
 siro kann
- Bonzour, bonzour! - Bonzour Marco! Ala mo bann ti kamarad,
  Ton Mame dir.
  Sa fer bien lontan mo pa finn vinn la. - Aaaa! Mame! Boukou kiksoz finn sanze   depi dernie fwa ki to finn vini isi.
  Ale bann zanfan, moulin pa lwin depi isi.
Zot pran adrwat ek vremem enn ti moman apre zot ariv dan lantre lakour lizinn.
Marco amenn zot kot bann kamion pe fer reling
2
 devan enn batiman penn ar laso. Enn par enn, bann kamion pe pas lor enn gran platform. Marco explik zot ki sa platform-la, se enn balans ki pez bann kamion pou kone komie kann zot finn amene.

27 / paz vennset
Kestion oral:
1. Kouma nou kone ki lakoup pre?
2. Ki lizinn bann zanfan pe al vizite?
3. Kouma kamarad Ton Mame apele?




2
 enn apre lot- Be kamion-la ousi ena so pwa, Leo dir. Kouma zot pou sir komie kann ena lor la?
- Sa enn bon kestion, Marco reponn. Avan zot al sers kann ousi zot pas isi. Koumsa   kan zot retourne, bann dimounn ki pez kamion kapav fer kalkil pou konn pwa kann   ki ena lor kamion-la.
- Aaa! Wi! Mo konpran aster,   Leo reponn.
Apre, Marco amenn zot kot enn gro crane
3
 ki pe tir kann depi lor kamion pou met lor enn tapi roulan ki amenn kann-la andan moulin. Kan kann rant andan moulin, Marco montre zot kouma kann-la kraze pou gagn fangourin, e apre, kouma sa fangourin-la pas par diferan letap avan ki li vinn disik. Marco fer zot remarke ki disik-la pa kouma seki dimounn abitie servi toulezour.
Li kouler maron ek zonn. Marco explike ki sa disik-la, zot rafinn li dan enn premie tan pou gagn sa disik rouz ki nou gagne partou e ki servi dan boukou lakaz. Disik blan, se disik ki finn rafine ankor plis ek blansi.




3
 enn masinn ki lev kann met dan korbey



Kestion oral:      1. Ki zot trouve kan zot ariv moulin?
2. Kifer pe pas kamion lor balans?
3. Kouma gagn fangourin?

28 / paz vintwitMarco amenn zot dan enn lot gran batiman akote moulin ki relie par enn pasrel. Laba, ena enn gro four avek enn lespes masinn ki ena enn ta difil. Li explik zot ki zot bril sa bagas-la pou fer kouran pou servi dan moulin. Moulin-la fer so prop kouran pou li servi.
- Kan mo pou vinn gran, mo pou vinn    travay la, Tizan dir.
- Malerezman mo garson, Marco  reponn.
   Nou parmi bann dernie dimounn ki pe   travay isi. Enn bon parti fini ale. Biento   sa moulin-la pou aret tourne.
- Be, ki pou fer ar bann kann-la?
  Tizan demande.
- Pou avoy li dan enn lot moulin,
  Marko reponn.
- Ayo! Domaz! Tizan dir avek tristes.
Avan zot ale, Marco donn sakenn enn ti boutey fangourin ek enn ti sak disik rouz. Marco finn ousi rezerv enn sirpriz pou zot. Li pran zot dan enn ti saryo ki rise par 

 - Be sa kann ki finn fini kraze la, ki zot   fer ar sa? Vanessa demande.
- Alor, Marco explike, kan li fini kraze,   kann-la vinn seki nou apel bagas
4
. Swiv   mwa mo pou montre zot ki nou fer   ar sa.
4
 seki reste kan nou fini tir siro depi kann




29 / paz vintnef enn trakter. Li fer enn ti letour dan karo kann pou amenn zot pre kot zot reste.
Bann zanfan remersie Marco pou vizit-la  ek ousi Ton Mame ki finn organiz li. Tizan invit Vanessa ek Leo kot li pou fer enn bon brok
5
 fangourin. Zot diskit lor zot zoli moman pandan ki zot savour zot ver fangourin. Apre sa, Vanessa ek Leo retourn kot zot pou al rakont zot paran zot lazourne e ki zot finn trouve dan moulin.






Kestion Oral:
1. Kot zot pase pou al dan lot batiman?
2. Kotsa Tizan ti anvi travay kan li vinn gran?
3. Ki zot finn fer avek fangourin kouma zot rant kot Tizan?



30 / paz trant 5
 enn gro resipian avek lamans ki servi pou 31 / paz trant-e-enn
1. Mo reponn sa bann kestion-la dan mo kaye.
a. Ki Marco abitie partaze sak fwa ki ena lakoup?
b. Kifer li enn sans extraordiner ki bann zanfan al vizit sa moulin-la?
c. Ki bann travayer lizinn fer pou konn pwa exak kann ki kamion finn sarye?
d. Ki fer ar bagas dan sa lizinn-la?
e. ‘Marco finn ousi rezerv enn sirpriz pou zot’. Ki sirpriz pe koze isi?
2. Mo reponn par vre ou fos.
a. Marco travay dan lizinn St Felix. b. Vanessa, Leo ek Tizan finn deza bwar fangourin. c. Marco ti pe atann zot devan moulin. d. Tou kann dan sa rezion-la pou al ver enn lot lizinn biento.
3. Travay an group pou reponn bann kestion.
a. Ekrir enn ti paragraf lor letap fabrikasion disik dan moulin. ( 3- 6 lalinn)

 Konpreansion


32 / paz trannde
Gramer
Marco pe atann dan omilie kann avek so bisiklet
- Bonzour, bonzour! - Bonzour Marco! Ala mo bann ti kamarad, Ton Mame dir.
  Sa fer bien lontan mo pa finn vinn la. - Aaaa! Mame! Boukou kiksoz finn sanze depi dernie fwa ki to finn vini isi.
  Ale bann zanfan, moulin pa lwin depi isi.

Diskour direk
Ena 2 manier signale ki nou an diskour direk. Nou rekonet enn diskour direk par sign gime (“…”) ou enn tire (-).
Mo met rayt akote fraz ki dan diskour direk. Gramer

33/ paz tranntrwa
Nou kapav transform enn fraz ki ena enn form diskour direk pou fer li vinn dan form diskour indirek.
Exanp: Diskour direk: “Lontan mo ti res bien lwin ar lekol,” granper pe rakonte.
Diskour indirek: Granper pe rakonte ki lontan li ti res bien lwin ar lekol.
4. Mo ranpli bann tire pou met bann fraz an diskour direk.
a. Tizan pe dir ki limem ti plant sa pie gato kanet la.
   “_____ ki ti plant sa pie gato kanet la,”  ________.
b. Tikoulou pe demande kotsa li kapav trouv enn dodo.
   “Kotsa _____ kapav trouv enn dodo,”  _________.
c. Ton Piko pe rakonte ki li ti lapes sink liv tilapia dan larivier Banann.
   “_____ ti lapes sink liv lapia dan larivier Banann,” _____.
d. Misie Wit pe mazine kotsa li ti gard so liv.
   “Kotsa _____ ti gard _____ liv,” __________.
e. Leo kriye ki so parasol finn vir anba-lao.
   “_____ parasol finn vir anba-lao,” _________. 5. Mo re-ekrir bann fraz dan form diskour direk.
a. Kamini pe dir donn li so kaye.
b. Tantinn Kamla dir ki toulezour li leve boner.
c. Vanessa demann Kamini si li pou zwe lamarel midi.
d. Estel reponn ki li pou al lamer demin.
e. Leo pe dir Tizan ki bizin servi vis pou fixe sa take-la.

Vokabiler

34 / paz trannkatKas-Tet:
Mo rod sak mo dan kazie anba e mo anserkle li. Bann fles indik mwa direksion mo dan kazie.

BagasKamionKorbeyLaterSiro
DisikKannLakoupLizinnSoley
GramatinKaroLaserpMelasTrakter
Zouvriye
ABPAEYIRVUOZQDI
TXWUFPUOKALATER
LVNTR AKTERJUMMO
PME LASYSOLEYVAZ
ZRZCNHKQEWJOYFZ
PRESALPHTCAUKPU
MKKDZVAWUNELYJQ
HSIROHVTMQKISID
WQQFKTSXDPYHKPS
DIKORBEYCXATWBI
NNAKHEHYNKXUCJL
KAROVAZQNOIMAKR
JCPGHAPAEKWMNAT
CNGTQNNIZILNQFM
NITAMARGRSAGABP
1. Lir sa ti text-la ek reponn bann kestion.
Enn Lindi dan mwa Desam, Vanessa ek Leo desid pou al fer enn letour larivier avek Tizan ek Tikoulou. Laba zot trouv Ton Piko avek so golet dan lame. Ton Piko so lizie brake lor enn bouson ki dan bout so lalinn.
a. Kifer Vanessa ek Leo pa finn al lekol?
___________________________________________________
___________________________________________________
b. Ki sezon nou ete?
___________________________________________________
___________________________________________________
c. Ki metie Ton Piko?
___________________________________________________
___________________________________________________
d. Ki zafer ki ti pe flote lor delo larivier?
___________________________________________________
___________________________________________________ Vokabiler
35 / paz trannsink
36 / paz trannsis
Gramer
Sofer distre
- Papa, get devan twa! - Leo, si to pa ti la, nou ti pou tap avek sa gro pie-la. - Silans! Kan to pe kondir, to bizin get devan twa. Mo defann twa vir par deryer   pou koze. Kan nou ariv lamer, to ava koze kantite to anvi. Aster-la, konsantre twa   lor larout.

Fraz inzonktif
Nou servi enn fraz inzonktif pou:
1. donn lord.
2. donn enn konsey.
3. donn enn interdiksion.
Enn fraz inzonktif koumans par enn let kapital ek terminn par enn pwin (.) ou enn pwin exklamasion (!)
Exanp: Papa, get devan twa!
To bizin get devan twa.
1. Mo soulign bann fraz inzonktif dan text “Sofer distre”.
 Gramer
37 / paz trannset2. Mo kolorye kaz akote bann fraz inzonktif.
3. Mo re-ekrir sak fraz dan form inzonktif.
a. Lantrener pe demann nou galoup pli vit.
___________________________________________________
b. Lapolis inn dir mwa get bien avan traverse.
___________________________________________________
c. Tikoulou pe demann mwa ed li pou rod dodo.
___________________________________________________
d. Tizan pe dir mwa rod enn bisiklet pou li.
___________________________________________________
e. Ton Piko pe demann nou al lapes avek li.
___________________________________________________
 a. Galoup pli vit. b. Tikoulou pe rod dodo. c. Rant dan klas! d. Met to sapo! e. Get bien kot to pe marse. f. Rantre.  g. Enn gro bef pe mont bisiklet. h. Ton Piko pe lapes angi. i. Koz pli for!
j. Get sa angi dan lalinn Ton Piko la! 
Gramer

38 / paz trantwit
4. Mo ekrir tip fraz dan kaz akote sak fraz.
5. Mo ekrir form fraz dan kaz akote sak fraz.

a. Kouma to apele?Interogatif
b. Enn zoli spektak!
c. Rekoumanse. d. Get enn servolan lao. e. Toulezour mo lev boner. f. Donn mwa enn liv ziromon.
 g. Ki landrwa to reste? h. Kamini inn gagn larouzol. i. Mo bien kontan sa sante-la.
j. Tro for sa pima-la!
a. Mo pa pou al lor Mars.Negatif
b. Ton Piko pe lapes angi dan larivier.
c. Zame finn ena lafime san dife.
d. Tikoulou pe rod dodo
.
e. Enn pwason pa kapav galoupe.
f. Tizan pa ti manz salad zamalak.
g. Enn sat pe galoup deryer enn lera.
h. Vanessa pe zwe lamarel.
i. Kreol Morisien pa difisil pou ekrir.
j. Leo pe anvi manz enn minn bwi.

 39 / paz trantnef
Lortograf
Enn pake gro-pwa
Zordi ena gro soley, madam Lola profite met bann linz sal dan masinn-a-lave. Inn fini onz-er, so tifi pankor retourn lakaz. Ler li vini, madam Lola demann li:
- Kot to sorti? Tou sa letan-la pou aste enn pake gro-pwa?
  To finn al mars-marse kikpar!
Tifi-la reponn:
- Madam dan laboutik-la ki ti pe tarde. Ti ena boukou dimounn.
  Anplis mo finn bliye kas lor to masinn-a–koud. Mo finn bizin retourn lakaz apre   re-ale.
1. Soulign bann mo ki ena tredinion dan text “Enn pake gro-pwa”
   ek apre fer enn fraz ar sak mo dan to kaye.
Kan met tredinion
Enn tredinion (-) se enn ti tire ki servi ant de mo.
Nou servi li:
- ant enn nom ek so lartik defini “-la” (tifi-la, papa-la);
- dan enn mo konpoze (lake-lay, demi-frer);
- dan bann mo ki konstrir ek “ti-”, “gro-”, “gran-” (ti-pwa, gro-pwa, gran-fami);
- dan rediplikasion mo (rouz-rouz, mars-marse, ale-vini);
- dan bann mo konpoze ki long (masinn-a-lave, masinn-a-koud, trwa-z-er).
Gramer
40 / paz karantLeo ti al lamer
Vanessa ek Leo pe gagn enn konversasion…
- Leo, kot to ti ale yer? - Yer mo ti al lamer.
- Avek ki sann-la to ti al lamer?
- Avek Tizan.
- Ki laplaz zot ti ale?
- Flic-en-Flac.
- Kouma zot ti al lamer?
- Nou finn pran bis.
- Kan zot pou ale ankor?
- Pa kone. Lot kou mo pou signal twa. Mo interogatif
Enn mo interogatif signale ki fraz dan ki li ete se enn fraz ki pe poz enn kestion. Zeneralman bann mo interogatif trouv dan koumansman fraz.
Exanp: Yer Leo ti al lamer.
Kan Leo ti al lamer?
Bann mo interogatif: ki, kan, ki sann-la, kouma, ki manier, kot,
                        kotsa, kifer, komie.
Kapav transform enn fraz deklaratif an enn fraz interogatif.

1. Mo soulign bann mo interogatif dan text “Leo ti al lamer”.
2. Mo swazir enn mo interogatif apropriye pou konplet sak fraz.
(ki, kan, ki sann-la, kouma, kifer, komie, kot, kotsa,)
a. ______ to apele?
b. ______ to reste?
c. ______ to pou retourne?
d. ______ ti vinn kit twa lekol yer?
e. ______ to pe manze?

 Gramer
41 / paz karant-e-ennf. ______ to pa pe manze?
g. ______ kanet to ena?
h. ______ ti plant sa pie-la?
i. ______ to pe al lakaz?
j. ______ so servolan inn tas lor pie?
k. ______ to pa finn met to sapo?
l. ______ manier?
m. ______ plan dan konze?
n. ______ so tour maye?
o. ______ to finn gagn sa kokiyaz-la?

Sylvio de Lapeyre, Dépaillage, 2006 Kann finn introdir dan Moris par bann Olande an 1639. Disik finn prodir premie fwa an 1696.
 Enn seksion ti kree an 1930 dan departman agrikiltir Leta Morisien pou okip resers lor kann. Lerla lindisitri sikriyer ousi desid pou fer so prop resers.
Lontan ti ena boukou moulin dan Moris, me aster preske tou finn ferme. Kann inn introdir e kiltive dan Moris par bann Olande dan lane 1639 me finn koumans prodir disik zis an 1696. Apartir la, plantasion kann finn ogmante. Lane 1953 MSIRI (Mauritius Sugarcane Industry Research Institute) finn forme pou fer bann resers ek amelior kalite kann ki plante. Kann pandan lontan finn res enn sekter inportan dan lekonomi Moris. Ziska bann lane 1980, samem ti nou premie prodwi ki ti pe avoy deor me avek letan sa finn diminie.
Koumsamem ki MSIRI fonde an 1953 pou promouvwar progre teknik lindistri sikriyer atraver bann resers ek investigasion. So lobzektif se diminie bann depans ek amelior efikasite ek rannman bann lizinn disik dan Moris. MSIRI trouv lor Moka Road, Reduit.  Lektir




42 / paz karanndeKifer napa karo kann dan Rodrig?
Kan bann Olande ti introdir kann dan Moris an 1639, zot finn gagn bokou difikilte pou plant li akoz sesres ek siklonn. Sa letan-la Rodrig ti ankor enn zil dezer ek inexplore. Preske enn siek apre kan bann Franse ek Mahe de Labourdonnais ti vinn Moris, zot ti devlop kiltir kann ek ti konstrir premie moulin dan Vilbag.
Zot pa ti prodir boukou kann ek Labourdonnais ti anvway enn delegasion dan Rodrig pou lasas torti pou fourni Moris ek Larenion. An 1794, enn kolon ki ti apel Philibert Maragon ti vinn devlop lagrikiltir dan Rodrig me li pa ti kiltiv kann. Kan bann Angle finn pran Moris an 1810, zot finn devlop prodiksion disik ek finn koumans exporte ver Langleter. Mem si klima Rodrig pa apropriye pou plant kann, bann Angle finn konsider Rodrig kouma enn grenie kot zot ti pe gagn may, maniok ek zanimo.
Dapre Mr. Jean Baptiste Jolicoeur, profeser dan lagrikiltir, “an-tan ki plant tropikal, kann pou grandi bien dan Rodrig, me li pa pou profitab parski bann terin pa ase plat pou permet mekanizasion. Enn lot problem se ki lapli pa tom ase pou permet enn bon lirigasion.” Zordi nou trouv enn-de ti-touf kann dan bann lakour dimounn dan Rodrig. Zot plant li pou zot sik-sike oubien pou fer fouraz pou zanimo
Not : Sa tex-la ekrir dan varyete Kreol ki koze dan Rodrig.
 Lektir

43 / paz karanntrwa
Lektir
44 / paz karannkat
 Lektir
45 / paz karannsink


Lonbraz Kann se enn bann premie lon-metraz Morisien. Nou swiv zistwar Marco, Bisoon ek zot bann kamarad, bann ansien travayer enn lizinn disik. Lizinn-la finn ferme ek dan plas karo kann pe konstrir bann gran lakaz ek enn terin golf. Fim-la montre linpak devlopman lor lavi sa bann ansien
travayer-la. Prodikter
Akter/ Aktris prinsipal
Tit fim
Dat ki li pe zwe
Akter ek aktris ki ena rol segonderRealizater
Kotsa pe zwe fim-la
Bann sponsor
Sit Internet kot kapav gagn linformasion lor fim-la

Mo lir sa lafis sinema lao la ek mo reponn bann kestion.
1. Dan ki pei sa fim-la pe deroule? Ki fer twa dir sa?
___________________________________________________
2. Kan fim-la pe koumans zwe dan sinema?
___________________________________________________
3. Donn nom enn sponsor fim-la.
___________________________________________________
4. Dekrir zimaz ki lor lafis-la.
___________________________________________________
Lekritir
Aldo pe debout devan so laport e li trouv so
de kamarad Zora ek Paco pase.
Zora dir li:
- Bonzour Aldo, ki manier? Ki to pe fer devan laport?
Aldo reponn:
- Korek! Mo pe get lepasan. Kot zot pe ale?
Paco riye, dir li:
- Mo papa fek fer enn servolan pou mwa. Zora ek mwa pe al zwe dan karo kann.
Aldo etone dir:
- A we! Dan karo kann? Zora reponn: -Wi. Fek koup tou kann laba. Ena boukou plas pou zwe. Vini!
1. Diskit avek to kamarad e konplet sa konversasion-la.
Lor bistop Ravi trouv Amoy pe atann bis.
Ravi koste ar li, dir li:
- Amoy? Twa sa?
Amoy reponn:
- Wi! Ravi?  Eeee, lontan pa zwenn twa. Ki to pe fer par la?
  ...


46 / paz karannsisFler kann dan karo
pe dans lor lamizik divan
Fler kann dan karo
pe atann soley
Fler kann dan karo
pe degaz enn parfin
Fler kann dan karo
Fler kann dan karo
Fler kann dan karo
Fer mwa mazinn mo lanfans
 Lekritir
Lir sa poem-la a ot-vwa

47 / paz karannset
Not pou zelev

Lir poem-la an antie. Lir poem-la par group mo, savedir, “fler kann dan karo”, “pe dans”, lor lamizik divan”, etc.
Aprann poem-la apre kasiet bout par bout ek re-ekrir li.
Apre to kapav verifie ki bann bout ki to finn bliye.48 / paz karantwit 49 / paz karantnef

Evaliasion
Lektir konpreansionLir sa text-la ek reponn bann kestion.
Enn zour dan enn pei, ti ena enn lerwa ki ti ena enn bon bar dimiel lor enn gro pie omilie so lakour. Enn yev avek enn lera konplote pou al kokin sa dimyel-la. Yev met lafime depi anba ek lera monte pou koup bar dimiel. Lerwa vini anmemtan ek kriye: - Ki sann-la lor pie pe kokin mo dimiel?
Yev koz dousma ar lera: - Dir li ki to tousel; mo dan lafime, li pa pou trouv mwa.
  Lerwa rekile pou ki so kalson pa brile. Yev fer dife pli flanbe pou li sove.
  Kan lafime finn disparet, lerwa trouv lera lor pie, fors li pou desann e touy li.    Yev al zwenn zako e dir li:
- Konper mo kone kot ena enn bon bar dimiel e mo bizin enn dimounn pou
  tir li. Anou fer lekip ansam e kouma ou pre, nou ava partaze.
Zako, bien zwaye, aksepte propozision yev e swiv li. Kan zot arive, yev dir zako:
- Konper, mont lor pie pou koup bar dimiel, mwa mo pou res anba
     pou met lafime. Zako monte, yev met dife e lerwa vini...
1. Vre ou Fos?
a. Lerwa partaz so dimiel avek lera.
b. Yev sove apre ki dife pli flanbe. c. Zako atann yev anba pie.

Konpreansion

50 / paz sinkant Konpreansion2. Mo reponn bann kestion avek enn fraz konplet.
a. Kot ti ena dimiel?
___________________________________________________
___________________________________________________
b. Ki sann-la ti al kokin dimiel avek yev an premie?
___________________________________________________
___________________________________________________
c. Kifer, dapre zot, yev met lafime?
___________________________________________________
___________________________________________________
d. Ki lerwa fer pou so kalson pa brile?
_________________________________________________
_________________________________________________
e. Ki finn ariv lera-la?
_________________________________________________
_________________________________________________
f. Ki zanimo akonpagn yev deziem kou?
___________________________________________________
___________________________________________________
3. “Zako monte, yev met dife e lerwa vini…” Ekrir 5-8 lalinn
   pou konplet sa zistwar-la.
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
51 / paz sinkant-e-ennPandan vakans nwel, set voler ti al kokin kot bonnfam Nemar. Bonnfam-la trouv voler pe vini, li ouver so laport deryer, li sove li al enn bon distans e mont lor enn gran pie. Li dir: ‘’Kan voler pase, mo pou trouve ki direksion zot pe ale.’’
Bann voler rant dan lakaz, kokin tou seki ti ena: larzan, linz, bizou e bann lezot zafer ki zot trouv interesan. Zot kit lakaz-la avek enn gro bal. Zot pran mem sime ki bonnfam Nemar e ariv anba pie kot bonnfam pe kasiet. ‘’Anou partaz seki nou finn gagne’’, enn voler ladan dir.
Alor, enn lot voler mont lor pie pou veye pandan ki leres fer partaz. Kan ti bonnfam trouv li, enn laper pran li. Voler trouv bonnfam e demann li ki li fer la. Toulede koumans enn konversasion.
Madam Nemar dir li: ‘’To koz tro boukou e tro for, to lalang tro long.’’
Voler reponn: ‘’Mo lalang pa pli long ki pou ou.’’
Madam Nemar kontinie: ‘’Anou mizire alor.’’
Zot tir zot lalang deor pou gete pou ki sann-la pli long, me bonnfam koste pli pre e mord lalang voler. Voler-la korde ar douler, larg brans e tom lor bal. So bann kamarad demann li:
‘’Ki finn ariv twa? Dir nou!’’
Li pa kapav koz ditou, li zis lev so lame lao e montre pie e kriye: ‘’La! La!’’
Bann voler-la gagn per e zot kit tou zafer zot sove san get par deryer.
Kan zot ariv lwin, madam Nemar desann, pran so bal e retourn so lakaz avek enn gran sourir. 
Konpreansion

52 / paz sinkannde
Lir sa text-la ek reponn bann kestion.1. Mo reponn bann kestion avek enn fraz konplet.
a. Ki mwa voler ti rant kot madam Nemar?
___________________________________________________
___________________________________________________
b. Kifer bonnfam mont ti lor pie?
___________________________________________________
___________________________________________________
c. Ki bann zafer voler ti kokin?
___________________________________________________
___________________________________________________
d. Kifer bann voler aret anba enn pie?
_________________________________________________
_________________________________________________
e. Eski ti ena enn sel voler? Ki mo dan pasaz fer twa konn sa?
_________________________________________________
_________________________________________________
f. Kifer dapre zot madam Nemar mord lalang voler-la?
___________________________________________________
___________________________________________________
g. Eski bann lezot voler finn trouv bonnfam? Kouma to kone?
___________________________________________________
___________________________________________________
h. Donn enn tit sa pasaz-la.
___________________________________________________
___________________________________________________

Konpreansion

53 / paz sinkanntrwa2.  Mo reponn bann kestion. a. ‘’Anou mizire’’ : ki zot pou mizire?
___________________________________________________
___________________________________________________
b. ‘’La! La!’’ kifer voler pe zis dir sa mo-la e pa pe koze?
___________________________________________________
___________________________________________________
c. ‘’Kan zot ariv lwin, madam Nemar desann, pran so bal e retourn so lakaz avek enn gran sourir.” Ki pe fer li riye koumsa?
___________________________________________________
___________________________________________________
3a. Explik sa bann mo-la dan to prop mo.
i. bonnfam
_________________________________________________
_________________________________________________
ii. voler
_________________________________________________
   _________________________________________________
   iii. korde
   _________________________________________________
   _________________________________________________
   iv. bal    _________________________________________________
   _________________________________________________

Konpreansion

54 / paz sinkannkatb. Servi sa bann mo-la pou ekrir enn fraz avek bann marker letan.
i. bonnfam
___________________________________________________
___________________________________________________
ii. voler
___________________________________________________
___________________________________________________
iii. korde
___________________________________________________
___________________________________________________
iv. bal
_________________________________________________
_________________________________________________
4. Si zot ti kapav sanz lafin sa zistwar-la, ki bann
   sanzman zot ti pou fer? Ekrir enn lot lafin zistwar-la.
_________________________________________________
_________________________________________________
__________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________

Konpreansion

55 / paz sinkannsinkBien lontan ti ena enn lerwa ki ti res Moka, dan sato Valory. Lerwa-la ti extra bon. Malgre so zenerozite, li ti ena enn gro defo. Lerwa ti pas so letan manze ek dormi. Zour, semenn ek mwa pase, swa li ti pe manze ouswa li ti pe dormi. Li pa ti fer okenn mouvman. Li ti kouma enn los lor ros e sa ti pe fer tou dimounn dan pale gagn traka. Lerwa pa ti pe aret vinn gro.
Asterla ki zistwar-la koumanse...
Enn zour kan li pe rod al asiz lor so tronn, lerwa realize ki li pa kapav bouz so lekor e so lipie. Lerwa finn vinn telma gro. Mem so bann lennmi ti pe bien riy li. Zot ti pe met tou kalite nom ar li. Alor, lerwa invit tou kalite dokter dan diferan pei pou ed li perdi pwa. Li propoz zot tou kalite kado e boukou larzan. Malerezman, personn pa kapav ed lerwa regagn so lasante. Pov lerwa ki finn depans boukou larzan dan vid. Enn zour, enn vie misie bien saz vinn dan Moka. Kan atraver bann dimounn, misiela aprann maladi lerwa, li fer apel enn travayer lerwa ki apel Makadam. Makadam pa perdi letan, li al zwenn vieyar-la ki dir li ki li ena remed pou maladi lerwa. Kan Makadam tann sa bann parol-la, li gagn enn gran lespwar. Li propoz lerwa zwenn vieyar-la pou so gerizon.
Sa vie misie-la ti res ase lwin, pre kot lipie montagn Le Pouce. Kouma lerwa pa pe kapav bouze, li demann Makadam amenn vie dimounn-la dan so pale. Me, vieyar-la refize e donn lord pou ki lerwa marse pou vinn zwenn li dan so lakaz. Lerwa fer enn extra zefor pou al zwenn sa vie misie-la. Li pe gagn difikilte fer mem de-trwa pa lor sime, me so bann serviter ti pe ed li e gras a zot li reisi ariv kot vieyar-la. Lasans pa ti dan so kote. Ler li ariv kot lakaz vieyar, personn pa pe reponn. So bann serviter ankouraz li pou revini landime pou zwenn vieyar-la. Pandan de semenn lerwa ale-vini kot vieyar-la me zame li lakaz e lerwa pa reisi trouv li. Toulezour lerwa marse ek deplizanpli li ti pe kapav mars pli vit. Lerwa realize ki li santi li pli leze e ousi li finn perdi inpe pwa. Li santi li ousi pli aktif. Finalman, li  konpran kifer sa vieyar-la ti dir li vinn kot li marse. Dan pa lontan, lerwa regagn so lasante e tou dimounn ti extra kontan dan pale. Lerwa ena boukou rises, me pa so rises ki finn redonn li so lasante. 
Konpreansion

56 / paz sinkannsis
Lir sa text-la ek reponn bann kestion.1. Mo reponn bann kestion avek enn fraz konplet.
a. Dan ki landrwa lerwa ti reste?
___________________________________________________
b. Ki defo lerwa ti ena?
___________________________________________________
c. Kifer sa vie misie-la ti demann lerwa vinn kot li marse?
___________________________________________________
d. Ki leson zot finn tire depi sa zistwar-la?
_________________________________________________
e. Ki finn ariv lerwa alafin?
_________________________________________________
f. Ki linportans fer lexersis?
_________________________________________________
2. Vre ou Fos?
a. Lerwa pa ti ena okenn defo. b. Tou dimounn ti bien kontan lerwa.
c. Dan pale, bann dimounn gagn traka lerwa. d. Enn dokter reisi geri lerwa.
e. Makadam amenn lerwa kot vieyar-la toulezour dan saret.  3. (i) Donn enn tit sa zistwar-la.      ________________________________________________
   (ii) ki moral sa zistwar-la?
     ________________________________________________

Konpreansion

57 / paz sinkannset58 / paz sinkantwit Evaliasion
Gramer

59 / paz sinkantnef1. Mo ekrir enn fraz sinp avek bann mo ki finn done.
a. zwe - lamarel.
Vanessa pe zwe lamarel.
b. Nwel - bisiklet
___________________________________________________
c. Ton Piko - tilapia
___________________________________________________
d. fri - lete
___________________________________________________
e. mason - lakaz
_________________________________________________
f. lantrennman - demin _________________________________________________
2. Mo konplet sa tablo-la.

Gramer

Verb
Form longForm kourt
asotesot
bmonte
ctard
dgagn
ekole
fmord

60 / paz swasant3. Mo soulign bann determinan dan sak fraz.
a. Vanessa finn kwi enn gato
b. Donn mwa sa gato-la!
c. Mo frer pe ramas bann zouzou
d. Tikoulou pe rod enn dodo.
e. Leo finn aranz enn kazot.
f. Amenn sak-la isi!
4. Mo soulign bann pronom an ver.
Azordi Dimans. Mila finn lev boner. Li pe gagn fin. Li rant dan lakwizinn pou rod enn zafer pou manze. Dan enn gro bol ena sink roti ek dan enn ti bol ena satini sevret. Kan Mila get sa, delo ranpli dan so labous. Vit-vit Mila prepar de roti pou li manze. Kan Mila fini manz sa de roti-la, li gagn swaf. Li trouv zi bergamot dan enn boutey. Li vid dan enn ver ek li bwar tou. Kouma Mila fini ranpli so vant, li re al dormi. Zis kouma li koumans gagn somey, li tann kikenn pe tap laport. Mila leve pou ouver laport. Se so kamarad Billy ki pe get li avek gro lizie.
- Bonzour Mila. To ankor pe dormi? Depi lontan mo pe atann twa!
- Kifer to pe atann mwa?
- To finn bliye! Nou ena pou al lapes avek Ton Ram.
- Mo finn bliye sa! Exkiz mwa. Donn mwa de minit, mo prepar mwa.
5. Mo dekoup sak fraz an de parti. Apre, mo ankadre konpleman obze.
a. Farah inn trouv enn trezor.
Group Nominal: Farah
Group Verbal: inn trouv enn trezor
b. Enn gro bef pe mont bisiklet.
Group Nominal: _________________________________________
Group Verbal: __________________________________________

Gramer

61 / paz swasant-e-ennc. Bann zanfan pe zwe boul.
Group Nominal: ________________________________________
Group Verbal: __________________________________________
d. Misie Wit finn bliye so liv.
Group Nominal: ________________________________________
Group Verbal: __________________________________________
e. Tania pe lir zournal.
Group Nominal: ________________________________________
Group Verbal: __________________________________________
f. Misie Siven inn al kas goyav.
Group Nominal: ________________________________________
Group Verbal: ________________________________________
6. Mo ekrir marker preverbal avan sak verb pou mark letan verb-la.
a. Samdi pase, mo __ti__ al lamer.
b. To rapel, ki nou _____ fer Lindi dernie?
c. Demin, Mis Sonia pa _____ vinn lekol.
d. Yer Mimi _____ kas bilinbi.
   e. Semenn prosenn Tony _____ al Larenion.
   f. Yer mo _____ al dormi boner.
7. Mo re-ekrir bann fraz dan form diskour direk.
a. Tizan dir sorsier-la ki limem ki finn plant sa pie gato kanet-la.
   “Momem ki finn plant sa pie gato kanet-la.”, Tizan dir sorsier-la.
b. Sonia demann Mevin kouma li finn pas so vakans.
___________________________________________________
c. Kervin demann Mis Isabelle ki devwar bizin fer.
___________________________________________________

Gramer

62 / paz swasannde Gramerd. Mis Vimi dir Niko ki li bizin travay kestion konpreansion dan so kaye.
___________________________________________________
e. Jessica pe dir ki li konn sante.
___________________________________________________
f. Salika pe dir ki li pou al Larenion semenn prosenn.
___________________________________________________
8. Mo ekrir tip fraz dan kaz akote sak fraz.
 9. Mo swazir enn mo interogatif ki bizin pou konplet sak fraz.
( Ki, Kan, Ki sann-la, Kouma, Kifer, Komie, Kot )
a. _____Ki_____ rob to pe dir?
b. ___________ finn fer dezord?
c. ___________ to pa finn fer devwar?
d. ___________ to aranz enn servolan?
e. ___________ to ti ale?
f. ___________ kanar to ena?
g. ___________ to pe retourn lakaz?
 aKi lame ki pa met legan?interogatif
bEnn bon bouyon bred!
cRoul dousman! dZara ti plant enn lagrin may.
eTon Bobo inn al lapes.
fTo pou donn mwa enn koudme pou rod dodo?
gAret zet plastik dan lanatir! hKi laz to ena?
iFerm laport siouple!
63 / paz swasanntrwa10. Ena trwa kondision pou nou rekonet enn fraz.
Enn fraz bizin:
1. Koumans avek enn let kapital.
2. Terminn avek enn pwin (.) ou enn pwin exklamasion (!) ou
   enn pwin interogasion (?)
3. Ena enn sans.
Mo met rayt dan kaz akote bann fraz.

a.Arshad pe pedal bisiklet.
b.Parapli madam Rose finn vir anba-lao
c.Misie Wit inn bliye kouma li apele.
d.sam enn ti manz bwi minn yer.
e.Ki to pe fer?
64 / paz swasannkat
Gramer Evaliasion
Lortograf
Lortograf

65 / paz swasannsink1. Ena reper bann fot dan sa text-la, reper zot ek koriz zot.
Enn zour dann enn pei, kat voler ti al kokinn dan lakaz enn bonnfam. Bonnfam-la tan voler vini. Li ouver so laporte, li sove! li al enn bon distans ek li mont lor en pie; li dir: “kan voler pou pase, mo pou trouve kot zot pe al.” Voler finn fini kokin tou seki ena dan lakaz-la : bizou, kas, linz. Zot sorti ek pran mem sime ki bonfam ti pran. Zot ariv pre kot pie ek zot desid pou repoz. Enn voler dir: “nou partaz seki nou finn kokin.” Enn zour dann enn pei, kat voler ti al kokin dan lakaz enn bonnfam____________ ___________________________________________________
___________________________________________________
___________________________________________________
___________________________________________________
___________________________________________________
___________________________________________________
_________________________________________________
_________________________________________________
_________________________________________________
_________________________________________________
2. Mo ranplas bann tire avek enn mo depi lalis ant braket.
[kreyon, bonbon, nwar, fitwar, pwason]
1. Sarah finn met enn rob _________.
2. Mama pou kwi enn bon kari _________.
3. Pou mo laniverser, mo pou partaz __________ dan klas.
4. Mimi finn aste enn ________ pou fit so ___________.
3. Mo anserkle bann mo kot mo tann son [j]
Tantinn Rita finn lev boner. Azordi ena gro soley. Li met so linz sek lor lakord. Apre, li al dan lakwizinn pou kwi enn karay kari banann. Kan li fini dezene, li manz enn gro trans papay. Aswar, tantinn Rita al ramas inpe koray lor laplaz pou dekor so lakour.

Lortograf

66 / paz swasannsis4. Mo get bann desin ek mo ekrir silab ki manke dan sak kare.
 a. Kre____
b. So____
c. Ba____
d. Sa____
e. Ka____
f. Kame___
g. Lo____
h. Pi____
i. Ka____
 5. Mo anserkle bon repons pou sak zimaz.
                        sanpiyon           papiyonn            miray
champiyon            papiyon            muray

Lortograf






































































































































































67 / paz swasannset6. Mo rod bann mo avek son [e] dan sa lalis-la
   ek mo ekrir enn fraz avek sak mo.
(kado, panie, ros, televizion, sak, dile, kanal, pie, loto, kaye)
__________________________________________________
__________________________________________________
_________________________________________________
_________________________________________________
__________________________________________________
__________________________________________________
__________________________________________________
__________________________________________________
__________________________________________________
__________________________________________________
____________________________
7. Dikte
Enn zour enn saser inn al lasas zwazo dan Samarel. Li may enn zwazo ki ena plim dore partou. Li amenn zwazo-la kot li. Toulezour, sa zwazo-la ponn enn dizef lor.
8. Dikte
Dan lenor Moris, ti ena enn zardin kot ti ena boukou fler, pie fri ek enn ti basin. Sa zardin-la ti pou enn misie ki zot tou apel bolom moustas.

Lortograf

68 / paz swasantwit9. Mo antour bann mo avek son [i]
Azordi se enn zour inportan pou Simla. So lekol pe organiz enn lazourne familial pou zelev, profeser ek bann paran. Pou sa lokazion-la, zot pou kapav aste boukou kiksoz : manze, bwar, poster, bann gajet. Pou dezene, zot pou kapav swazir ant briyani poul, diri frir, minn frir ouswa dipin foure. Dan lapremidi, zot pou ena lasans aste dite ou kafe, krep, gato pima, samousa, maspin ouswa gato zinzli. Tou dimounn dan lekol espere ki sa lazourne-la pou pas bien.
10. Mo ekrir ler ki sa bann revey-la pe indike.
       ______________       ______________       ______________
______________       ______________       ______________

Lortograf

















































































































































































































































































69 / paz swasantnef70 / paz swasanndis Evaliasion
Lekritir

71 / paz swasant-e-onzLekritir

72 / paz swasanndouz Lekritir
1. Mo reponn sa bann kestion-la.
a. Kouma sa latroup-la apele?
___________________________________________________
___________________________________________________
___________________________________________________
b. Komie enn adilt bizin peye pou so tiket lantre?
___________________________________________________
___________________________________________________
___________________________________________________
c. Ki dat bann reprezantasion pou koumanse?
___________________________________________________
___________________________________________________
___________________________________________________
d. Ki bann zanimo to pou trouve?
_________________________________________________
_________________________________________________
_________________________________________________
e. Pandan komie letan piblik pou kapav asiste bann reprezantasion?
___________________________________________________
___________________________________________________
___________________________________________________
f. Kan pou dernie zour reprezantasion?
___________________________________________________
___________________________________________________
___________________________________________________

73 / paz swasanntrez2. Mo reponn sa bann kestion-la.
a. Ki pei sa sirk-la sorti? Kouma to konn sa?
___________________________________________________
___________________________________________________
___________________________________________________
b. Eski tonn deza trouv enn klounn? Kotsa?
___________________________________________________
___________________________________________________
___________________________________________________
c. Ki spektak to ti plis anvi gete kan to get poster-la? Kifer?
___________________________________________________
_________________________________________________
________________________________________________
d. Ki to ti anvi fer si to gagn enn sans travay dan enn sirk? Kifer?
_______________________________________
______________________________________
______________________________________
______________________________________
e. Misie Paul fini travay toulezour 4 p.m. Ki ler li pou kapav amenn so bann zanfan get enn reprezantasion ?
___________________________________________________
___________________________________________________
___________________________________________________


Lekritir

74 / paz swasannkatorz3. Met bann mo an-ord pou fer enn fraz.
a. extra   -   Tizan   -   servolan    -   zoli
___________________________________________________
b. labek  -  tonbe  -  Korbo  -  so  -  ouver  -  fromaz
___________________________________________________
c. al – Vanessa – Larenion – finn – Leo – ek
___________________________________________________
d. koule – Enn – finn – lenor – dan – bato – Moris ___________________________________________________
e. liv  -  Ena  -  dan  -  bibliotek  -  bokou
_________________________________________________
f. profeser – apel – Misie – Kevin – Nou _________________________________________________
g. marse – lekol – al – Vanessa - pou
_________________________________________________
h. kanar  -  poul  -  ena   - baskour   - Dan  -  ek  -  lezwa
___________________________________________________
i. Rodrig – karo – pena – Dan – kann ___________________________________________________

Lekritir

75 / paz swasannkinz4. Mo reponn sak kestion par enn fraz afirmatif.



Eski momem antet la?



 Eski to pou kwi manze zordi?Eski to kontan manz salad mang?

Lekritir

76 / paz swasannsez5. Mo reponn sak kestion par enn fraz negatif.


Bonjour Popo, to finn reisi vizit lakav?
Madlenn, to pou kapav ed
mwa kwi farata?


Balou! Al zwenn medekol dan so biro deswit!
 Lekritir

77 / paz swasanndisetLekritir
Reset
Krep Dou
Ingredian(pou 4 dimounn):
• 360 g lafarinn
• 50 g disik
• 75 cl dile
• 3 dizef
• 10 g gro disel
• 10 g diber
Preparasion:
1. Taminn lafarinn bien.
2. Melanz lafarinn, disik ek disel dan enn gran bol.
3. Fer enn trou dan melanz-la ek met dizef. Melanz li dousman-dousman.
4. Azout diber ek vers dile tigit-tigit. Kontign melanze kan pe vers dile.
5. Kan lapat-la fini pare met li dan frizider pou enn-er-tan. Si li vinn trop epe,
   azout enn tigit delo ar li.
6. Met pwalon oubien tawa sofe touzour ek pas delwil lor li.    7. Vers enn gro kwiyer lapat-la lor pwalon oubien tawa. Atann so rebor sanz       kouler. Lerla dekol li, tourn li ek enn spatil.
   8. Kan li dekole bien, les li kwi ankor 1 minit anviron.    9. Tir li, met li dan enn pla. Kapav manze aster! 
78 / paz swasanndizwit Lekritir

79 / paz swasanndiznef
7. Mo ekrir bann letap reset krep dou akote sak desin.








____________________________________
____________________________________
____________________________________
____________________________________
____________________________________
____________________________________
__________________________________
__________________________________
__________________________________
__________________________________
__________________________________
__________________________________
____________________________________
____________________________________
____________________________________
Bon apeti...80 / paz katrovin Evaliasion
Vokabiler

81 / paz katrovin-ennVokabiler
1. Met sa bann mo-la dan lord ki li paret dan diksioner
boner - vann - kann - asize - volkan - foto - bagas - kabri - fangourin - lagorz - aplati.
2. Mo relie bann mo ar definision ki koresponn e apre ar so desin.
pantouf
Enn veikil ki servi pou transport bann malad lopital
Enn plas kot nou vinn lwe liv ouswa vinn asize pou lir liv ek lagazet
Enn plas kot fer lelvaz poul
Enn dimounn ki so travay se tengn dife
Enn laparey blinde ki deplase anba lamer
Savat plat an koton ki kouver lamwatie lipie
Prodwi ki itilize pou
bros ledan.soumarin
ponpie
bibliotek
poulaye
dantifris
lanbilans








82 / paz katrovin-de Vokabiler


__plazko____sabpi ___na____topik_____ser____yazfi__tou___o__a__graf


pirog
oseanograf
kokipiknikkokiyazfiledisablaplazbato
tourispesernaze3. Mo swazir bann mo dan bato pou konplet sa bann mo-la.

83 / paz katrovin-trwa zoranz  rekin  lakoup  pom  karot kreyon
  foutborl  sizo  dofin  boul kamion  voleborl  lafime  lalo
Vokabiler
4. Mo rod bann mo ki relie ar bann tem ki finn anserkle.
balenn  zelev  des  bife
moulin  lasann  tilapia  bred  krater  kiwi  banann  margoz  plim  atlet  eripsion  disik  gom

pwason
bazar
volkan
kannfri
spor
klas
84 / paz katrovin-kat