Ki pase la?
Grad 4
 volim 1Bann lavantir Vanessa ek Leo

Younit Kreol Morisien

(i) Panel redaksion
Kordonater
Daniella Bastien      Younit Kreol Morisien, MIE
Asistan kordonater
Dr Nita Rughoonundun-Chellapermal     Younit Kreol Morisien, MIE
Manb
Kashmeera Bhurtun
Pascal Desveaux
Chetra Sharma Mandhub
Ahad Mungralie
Selvavadee Pakkiri
Swadesh Singh Seeruttun
Jean-Noël Jolicoeur (Rodrig)
Remersiman
Pascale Siew, direktris Editions VIZAVI pou lotorizasion servi personaz Tikoulou
Henry Koombes pou bann ilistrasion Tikoulou
Sameer Kaudeer depi Reef Conservation
POV ek Graphic Press pou lotorizasion servi enn paz dan liv Ile Maurice, quel plaisir


Ilistrasion, maket ek miz-an-paz:
Isstiac Gooljar
ISBN : 978-99949-37-50-9
© Mauritius Institute of Education (2021)
 Prefas
Depi 2016, dan kad ‘Nine Year Continuous Basic Education’, MIE finn elabor enn nouvo koleksion maniel skoler ki baze lor ‘National Curriculum Framework’. Sa bann maniel-la finn redize par enn lekip staf akademik MIE, avek soutien bann edikater experimante ek konsey bann inspekter lekol, mantor ek ‘Deputy Head Masters’. Nou finn fer tou nou posib pou ki bann maniel permet bann zanfan viv enn lexperyans laprantisaz agreab. Nou finn asir nou ki bann maniel align zot lor bann lobzektif ek rezilta laprantisaz bien defini pou bann size respektif, tel ki finn dekrir dan ‘National Curriculum Framework’ pou Grad 1-6. Bann maniel donn bann indikasion presi lor bann diferan konpetans ki bann zanfan bizin metrize dan sak letap zot skolarite. Nou pe osi fourni enn seri maniel destine a bann profeser kot nou finn definir bann teknik apropriye ek lapros pedagozik. Sa pou permet zot ed bann zanfan pou servi dan enn fason optimal bann maniel ek materyel ki donn zot. Apre ki finn gagn fidbak depi bann edikater, finn met-a-zour sertin maniel, ek finn osi aport bann sanzman.
Nou remersie tou bann dimounn ki finn donn nou bann fidbak konstriktif. Sa finn permet nou devlop sa curriculum-la avek sikse. Nou remersie osi bann artist ki finn fer bann ilistrasion, ek osi nou bann grafis ki finn fer tou zot posib pou kre miz-an-paz apropriye pou bann maniel. Bann oter ek lekip curriculum, gide par Professor Vassen Naëck merit egalman nou remersiman.
Nou espere ki ou apresie sa materyel pedagozik-la ek nou swet ou bokou sikse.
Dr O. Nath Varma
Direkter
Mauritius Institute of Education Enn ti parol avan koumanse
Sa fer deza trwa-z-an depi ki to pe aprann Kreol Morisien dan lekol. Azordi, to konn lir ek ekrir dan sa lang-la. To bann kamarad, Vanessa ek Leo, finn grandi ansam avek twa ek depi de-z-an to pe swiv zot bann lavantir avek boukou lintere. Anrout, to finn ousi zwenn Tizan ek Tikoulou. Sa lane-la to pou devlop plis to kapasite lir ek ekrir se ki pou permet twa vinn enn lekter otonom. Pou sa, to pou ena lokazion lir boukou text dan sa liv-la. Enn pratik lektir regilie, samem pou permet twa metriz lektir diferan tip text. Dan sa volim-la, to pou dekouver plizier zistwar ek to pou aprann bann nouvo kiksoz lor lekol, lor lamer ki alafwa bizin proteze ek ousi ki kapav enn danze pou dimounn. To pou ousi dekouver bann servolan ki ena dan Moris.  Dan sak sapit sa volim-la to pou dekouver inpe plis lor Rodrig ek sirtou partikilarite Kreol Rodrige. Anfin, ansam avek Vanessa ek Leo, to pou al fer enn vwayaz dan enn lot pei… Nou espere ki to pou apresie to klas Kreol Morisien ankor plis ek nou swet twa boukou sikse pou sa katriem lane-la.
Lekip redaksion       Lalfabe         Kreol Morisien

















a
e
[a]
[e]


elikopterb
f [be]
[ef]


foursetc
g [se]
[ge]


geytd
h [de]
[he]




befCDdelo

horni












i
[i]


ibouj[dʒe]


jipk [ka]


kioskl[εl]


lipie
alfabet       Lalfabe         Kreol Morisien













m
[εm]


matlan[εn]


niko [o]


omletp [p]


poul


u
[y]


q
[ky]


r
[εr]


s
[εs]


t
[te]


Enn nom prop




u-turn
Quentin
ros
sat
tamarin


v
[ve]



w
[we]

8

x
[iks]



y
[je]



z
[zεd]



ver
wit
x-ray
yoyo
zetwalSinbol     Deskripsion bann sinbol

Mo ekoute

Mo dir / Mo explike

Mo diskite

Mo aprann

Mo ekrir

Mo kolorye

Mo souligne

Mo antoure

Mo met rayt / lakrwa

Mo fer koresponn bann mo

Mo fer koresponn mo ek zimaz
Mo remet an-ord
Somer


Sapit 1 Bienveni dan Grad 4
                      paz 1 - 16




Sapit 2 Patang, rwadezer ek karanbol
                      paz 17 - 40




Sapit 3 Lamer an danze
                      paz 41 - 62




Sapit 4 Lamer enn danze
                      paz 63 - 81




Sapit 5 Vwayaz Larenion
                      paz 83 - 100
Bann obzektif sapit
- Lir ek konpran enn zistwar plizoumwin long
- Pran laparol pou kominike
- Manifeste enn familiarite avek diferan tip text
- Rekonet ek prodir enn fraz sinp
- Idantifie son [õ] ek [on]
- Idantifie ek konpran kronolozi enn zistwar

 Sapit
1

1 / paz ennBienveni dan Grad 4Malgre lafin vakans, lanbians Nwel ti ankor prezan. Nou de bon kamarad, Vanessa ek Leo, dan katriem aster. Zot ankor rapel kan bann-la ti dan segonn? Zot, ki pa ti pe anvi koz avek zot kamarad, azordi zot inseparab!
Dan klas, sakenn pe rakont so konze: kanpe, lamer, randone dan lafore. Ena zanfan finn mem al Rodrig pou enn ti sezour. Ena ousi finn res lakaz pou profit bann
moman an fami ek resevwar bann invite ou finn al res de-trwa zour kot bann kouzin kouzinn.
Evidaman, konversasion vinn lor fet Nwel:
- E! Vanessa! Bonzour! To pa kone twa! Mo ti oule vey Bolom Nwel enn nwit le
  24 Desam. Malerezman, mo finn gagn somey. Landemin, mo finn trouv mo kado   anba sapin. Mo pa finn reisi trouv li, Kamini rakonte kouma li trouv Vanessa ek Leo   rant dan klas.
- Mwa, mo ti al fer Nwel kot mo granmer. Mo finn gagn enn ‘Playstation’ kado.   Twa ki to finn gagne? Leo demann Kamini.
Enn bazar extra dan klas. Sakenn anvi rakont seki li finn gagne pou Nwel. Boukou finn gagn bann zouzou kouma loto telegide, ti bato, domino, boul, servolan. Ti a krwar enn magazin zouzou.


Kestion Oral:
1. Dan ki klas Vanessa ek Leo ete aster?
2. Ki Kamini ti esey fer lavey zour Nwel?
3. Ki kado Leo finn gagne? 


2 / paz deLaklos sone me personn pa finn tande telman tapaz dan klas.
Enn misie rant dan klas e dir zot:
- Bonzour bann zanfan. Zot pa finn tann laklos sone? Lasanble pe koumanse la.   Degaze al met zot an-ran deor!
Dan lasanble, sa misie-la res deryer zot. Sakenn pe demande ki sann-la sa. Li pe paret sever.
Kan lasanble fini, misie-la rant ansam avek zot:
- Rebonzour zot tou. Mo prezant mwa, Misie Kevin Lam. Apartir zordi, mwa ki pou zot   profeser. Mo espere ki nou pas enn bon lane ansam. Alor, eski sak zanfan kapav   dir mwa kouma li apele silvouple?
Sak zanfan debout ek prezant limem. Apre prezantasion, Misie Kevin angaz enn diskision lor seki zot finn fer pandan vakans. Li kone ki zordi, lazourne pou al
molo-molo. Finalman, zot nouvo profeser pa ousi sever ki li paret. Zot finn pas zot letan koz zis lor bann zouzou ek zwe ki zot finn gagne pou Nwel. Mem pandan rekreasion, pa finn aret koz lor la.
Zis apre, dan Klas Kreol Morisien, Mis Sonia finn akeyir so bann zelev avek enn gran sourir. Sa zour-la, zot koumans travay dan zot nouvo liv e premie epizod dan liv ti lor bann zwe. Mis Sonia finn koz inpe lor bann zwe lontan:
- Kan mo ti zanfan, nou ti kontan zwe lamarel, lapli-laponp ek pot-diber. Bann garson   ti plito zwe sapsiway ek kanet. - Mis, ki ete sa sapsiway? Vanessa demande.
- Sapsiway se enn plot lastik ki ti atas ansam avek enn plim poul. Bann garson-la ti   tap sa ar zot lipie e zot pa ti bizin les li tonbe.
- Mis, koumadir kan fer Pele? Leo azoute.


Mo dir si vre ou fos:
1. Zot finn gagn mem profeser ki lane presedan.
2. Misie Kevin ti paret sever premie fwa ki bann zelev trouv li.
3. Sak zanfan finn prezant limem.  


3 / paz trwa4 / paz katTelman bann zanfan ti interese ar seki Mis Sonia ti pe rakonte, zot ti pe anvi konn plis. Kestion lor kestion, Mis Sonia nepli kone kouma pou reponn tousala. Avek sa nouvo diskision-la, zot fini bliye bann zouzou ki zot finn gagne pou Nwel.
Lazourne finn pas telman vit ki bann zanfan ti tris kan laklos sone pou al lakaz. Zot ti pe anvi reste pou koz ankor.

Kestion Oral:
1. Ki profeser zot finn zwenn apre rekreasion?
2. Lor ki tem zot finn travay dan klas Kreol Morisien?
3. Ki bann zwe ki bann zanfan ti pe zwe lontan?


1. Anou reponn sa bann kestion-la dan kaye.
a. Donn trwa manier bann zanfan ti pas zot vakans?
b. Ki premie zafer Misie Kevin finn fer kan li finn rant dan    klas apre lasanble?
c. Ki bann zelev finn fer dan klas sa zour-la?
d. Lor ki size Mis Sonia ti travay?
e. Nomm trwa zwe ki bann zanfan ti pe zwe lontan.
f.  “Zot, ki pa ti pe anvi koz avek zot kamarad, azordi zot     inseparab”. Ki sann-la ‘zot’ pe fer referans?

 Aktivite Konpreansion
2. Ranpli tire par enn mo depi pasaz.
a) Sakenn pe rakonte kouma zot finn pas zot _________ .
b) Bann zanfan ti ___________ pou retourn lekol.
c) Vanessa ek Leo de kamarad ____________ .
d) Dan lasanble Misie Kevin ti debout ___________ zot.
e) Lazourne ti inpe ___________ sa zour-la.




 Not pou profeser
Obzektif:
- Lir ek konpran enn zistwar
- Idantifie bann linformasion dan
  enn zistwar
Materyel:
- Liv zelev.
Lektir text:
- Avan lektir, fer bann zelev observ zimaz ek   poz bann kestion kouma:
    1. Kot bann zanfan ete?
    2. Ki zot pe fer?
Text konpreansion, li an sekans. Apre sak sekans, ena bann kestion oral. Kapav met bann zelev an group pou ki zot tou gagn lasans partisipe ek reponn.
Aktivite 1
- Zelev lir konsign.
- Pou evalie konpreansion zelev, profeser   demann zelev ki bizin fer dan sa aktivite-la.
- Travay bann kestion oralman.
  Zelev lir kestion ek zelev reponn kestion. Si zelev pe gagn difikilte, profeser intervenir pou ed zelev.
- Zelev travay kestion dan kaye.
- Verifie kaye zelev pou evalie konpreansion.
Aktivite 2
- Zelev lir konsign.
- Profeser demann zelev explike ki bizin fer dan sa aktivite-la. 5 / paz sink
3. Mo dir si bann fraz vre ou fos.
a. Bann zanfan ti trankil dan klas sa zour-la. ( _______ )
b. Avan laklos sone tou zanfan ti dan klas. ( _______ )
c. Ti ena lanbians enn zourne. ( _______ )
d. Zot profeser ti donn devwar pou lakaz. ( _______ )
e. Leo ek Vanessa  kontan zwe deor. ( _______ )
f. Tou zanfan ti anvi retourn lakaz boner premie zour    lekol. ( _______ )  Konpreansion



ANOU RODE

Fer enn lalis bann materyel ki to servi dan klas.


Not pou profeser
- Zelev lir sak fraz ek propoz enn mo pou   konplet fraz-la.
- Not tou propozision zelev lor tablo. - Verifie si ena bann mo-la dan pasaz.
- Analiz sak mo pou gete lakel ki fer sans dan fraz-la. Par exanp, Pou parti a) Sakenn pe rakonte kouma zot finn pas zot __________. Nou pa pou kapav aksepte ‘lanbians’ akoz mem ki ‘lanbians’ enn mo depi pasaz, li pa fer sans dan nou fraz. Nou kapav aksepte plis ki enn repons;
vakans, konze…
Aktivite 3
- Zelev lir konsign.
- Profeser demann zelev explike ki   bizin fer dan sa aktivite-la.
- Zelev lir sak fraz ek dir si fraz-la   vre ou fos.
- Met enn group 3 zelev ki pou azir   kouma enn manb ziri ki pou bizin   valid repons ki sak zelev pe done.
- Zelev travay kestion dan kaye.
- Verifie kaye zelev pou
  evalie konpreansion.Gramer
Mo Matant
Toule gramatin, mo matant ki res ar nou leve sink-er. Mem si fer fre, li pran so tant li al boulanzri. Laba, li aste trwa dipin mezon ek trwa banann. Kan li retourn lakaz, li prepar tidezene ek dipin lekol pou nou. Li toultan dir ki sa fer li plezir fer sa. Kan nou fini al lekol, lerla li aroz so zardin ek okip so bann fler. Tou dimounn dan landrwa konn li. Tantinn Kamla, koumsa li apele. Kan kikenn bizin fler, zame li ezite pou ofer. Li ena enn varyete fler dan so zardin, tou sort kouler, tou kalite parfin.

Ki ete enn ‘mo’ dan enn text ekri?
Enn mo se enn group let ki vedir kiksoz.
Exanp: boulanzri, kan, kikenn, parfin...
Ki ete enn ‘verb’?
Enn verb se enn mo ki souvan refer a enn aksion ou montre leta enn kiksoz. Li kapav pran bann marker letan ek bann indikater deroulman aksion.
Se zeneralman enn verb ki santral dan enn fraz.
Exanp: leve, bwarKi ete enn ‘fraz’?
Enn fraz se enn laswit mo ki finn met dan enn sertenn lord pou dir kiksoz. Dan enn text ekri, enn fraz koumans par enn let kapital ek terminn par enn pwin (.) [ou enn pwin interogasion (?) / ou enn pwin exklamasion (!).]
Exanp: Tou dimounn dan landrwa konn li.
 1. Mo konte komie mo ena dan text ‘Mo matant’.
______________________________
2. Mo konte komie fraz ena dan text ‘Mo matant’.
______________________________
3. Mo konte komie verb ena dan text ‘Mo matant’.
______________________________







6 / paz sis
 Not pou profeser
Obzektif:
Rekonet enn fraz sinp
Prosedir
Fer enn rapel lor ki ete enn let. Ekrir Aa ziska Zz lor tablo. Klasifie bann let kouma let kapital ek let titlet, vwayel ek konsonn. Poz zelev kestion: Ki arive kan nou met bann let ansam? Si enn group let pe dir kiksoz, nou apel sa group let-la enn ‘mo’
Par exanp, kan nou regroup let ‘l’ + ‘a’ + ‘t’ + ‘a’ + ‘b’, nou gagn latab. Group let ‘l,a,t,a,b’ fer referans a enn kiksoz. Kan enn group let pe dir nou kiksoz, nou apel li enn mo. Me par kont, si nou regroup let ‘z’ + ‘x’ + ‘v’ + ‘l’ + ‘i’, nou gagn zxvli. Sa group let-la, ‘z,x,v,l,i’ pa vedir narien. Alor li pa enn mo.
Aktivite 1
Fer zelev idantifie mo ek konte komie mo ena par lalinn. Apre zelev fer enn total mo dan text-la.
Aktivite 2
Li rekomande pou repran seki ti fer dan liv Ki pase la?, Grad 2, Volim 1 – “Bann fraz pou dir kiksoz” ek Grad 3, Volim 1 – “Bann fraz pou dir kiksoz, Bann fraz pou poz kestion” ek “Enn fraz interogatif, Enn fraz deklaratif”. Enn fraz koumans par enn let kapital ek terminn par enn ‘.’ / ‘?’ / ‘!’
Fer zelev konte komie fraz ena dan text.
Aktivite 3
Li rekomande pou repran seki ti fer dan liv Ki pase la?, Grad 3,  Bann diferan tip verb – Verb aksion, verb ki exprim santiman, verb ki exprim aksion mantal, etc. Enn verb li enn group let ki vedir kiksoz. Alor enn verb li enn mo. Me li enn mo ki montre aksion ou leta enn kiksoz. Par exanp, ‘latab’ enn mo, me li pa montre aksion ou leta enn kiksoz. ‘Manze’ enn mo me li ousi montre enn aksion. Par exanp, Mo pe manz enn goyav. Alor manze enn verb. Pou sa aktivite-la, fer zelev idantifie ek konte komie verb ena dan text. Gramer


Ki ete enn ‘fraz sinp’?
Enn fraz sinp se enn fraz ki ena enn sel verb ki konzige, savedir ki ena enn size ou enn marker letan. Exanp: Tou dimounn dan landrwa konn li. 
4. Mo ekrir enn fraz sinp avek sa bann mo-la.
a. leve -  boner ________________________________
b. bwar -  so
________________________________
c. aroze -  soley
________________________________
d. prepar -  lakwizinn
________________________________
e. aste -  laboutik
________________________________
f. montagn -  Samdi
________________________________
g. lamer -  Ton Piko
________________________________
h. Tikoulou -  dodo
________________________________
i.  enn -  Dimans
________________________________
j. toulezour -  lexersis
________________________________



7 / paz set
Not pou profeser
Aktivite 4
Apre ki finn fer enn rapel lor ‘mo’, ‘fraz’ ek ‘verb’, explik zelev – Enn fraz sinp.
Kan enn fraz ena enn sel verb, nou apel li enn fraz sinp.  Avan travay sa aktivite-la, li rekomande pou ekrir plizier fraz lor tablo ek fer zelev soulign bann verb dan sak fraz. Apre zelev dir ki fraz ki sinp. Kan zelev finn bien metriz idantifikasion fraz sinp, fer zot ekrir enn fraz sinp avek sak group mo. Les zelev lib dan zot limazinasion pou ekrir bann fraz sinp. Zelev travay sa aktivite-la dan zot kaye. Ekrir bann zoli fraz lor papie bristol, kol lor miray pou valoriz travay zelev.Vokabiler


1. Mo servi sa bann let-la pou form bann mo. Mo ekrir bann mo dan
  bann kaz ki ena anba dapre kantite let ki finn indike.
r no ve ls a


2 let
so1
2
3
4
5
6
7
8
9
10 3 let
ena1
2
3
4
5
6
7
8
9
10 4 let
lera1
2
3
4
5
6
7
8
9
10
5 let
1
2
3
4
5
8 let
16 let
1
2
8 / paz wit
 Not pou profeser
Aktivite 1
Obzektif:
Rekonet bann mo ki finn done anba ek servi zot dan text-la pou donn li enn sans
Prosedir:
Enn zelev lir konsign a-ot-vwa.
Profeser demann zelev explike ki bizin fer dan sa aktivite-la.
Organiz zelev an ti group. Fer enn konpetision ant bann group.
Fer sak group travay sa aktivite-la. Group ki finn reisi form pli boukou let ranport konpetision-la.
Ekrir repons lor tablo.
2 let: 1.so  2.vo  3.la  4.re  5.lo  6.sa  7.an  8.ar  9.al  10.le  3 let: 1.ena  2.vol  3.ser  4.lor  5.ros  6.rol  7.san  8.ver  9.ler  10.ner  4 let: 1.lera  2.lave  3.lans  4.rans  5.reso  6.lase  7.lane  8.oral  9.oval  10.sale
  5 let: 1.saler  2.servo  3.salon  4.rason  5.anvol  6 let: 1.anvole  2.lanver  8 let: 1. servolan Vokabiler


2. Mo swazir bon repons dan lalis anba ek mo ekrir li dan bann tire.
3. Mo ranplas bann tire par enn bon repons.






Dan enn lane ena douz _________ ek li an kat _________. Lane koumanse par mwa _________ ek li terminn par mwa _________. Dan Moris nou koumans lekol __________ mwa lane. Dernie term lekol fini dan mwa _________. Dan ki mwa nou ete aster-la? Ek mwa __________ ki ti ete? Ek mwa __________ ki mwa nou pou ete?
Bann zwe lontan pa ti parey kouma aster-la. Bann zwe finn bien evolie. Zanfan nepli zwe ar bann ________ kouma toupi, larou-laryaz, ___________ e tina. Li pa pou drol si dan inpe lane bann zwe kouma kanet ek servolan __________. Si nou get
bien, zordi zour, bann zanfan pa zwe deor mem. Zot prefer zwe lor tablet, lor portab,
lor ____________ ek sirtou bann ‘video-game’.
Mem apre lekol zot nepli zwenn pou zwe. Dan zardin-danfan, pena boukou zanfan ki pe balanse lor ___________ ou pe fer laglisad. Bien rar trouv bann zanfan ki pe zwe maye ouswa _____________. Twa, eski to zwe deor?

Zanvie, Fevriye, Mars,  Avril,   Me,  Zien,  Ziliet,   Out,   Septam,  Oktob,  Novam,  Desam,  dernie,  mwa,  premie,  prosen,  term
sapsiway      zouzou     disparet
kouk-kasiet        balans  ordinater
9 / paz nef
Aktivite 3
Rekiper bann mo difisil ki trouv dan text.
Explik sa bann mo difisil-la.
Fer zelev lir bann eleman repons ek explik bann mo-la.
Sak zelev lir enn lalinn dan text. Dan fraz kot ena pou ranpli bann tire, zelev selekte enn mo depi lalis ki finn done anba. Verifie si repons-la bon. Kan fini travay aktivite-la oralman, zelev fer arktivite-la dan liv. Verifie travay zelev.  Not pou profeserVokabiler

4. Mo observ sa 4 zimaz anba la e mo rod enn mo ki dekrir toule
   kat. Mo servi bann let ki ena pou ekrir sa mo-la.
5. Mo retrouv tou bann mo ki relie avek larantre lekol.








G GAE N

s
a
kont
a
n
o
u
volsr
k
a
m
a
radi
10 / paz dis
 Not pou profeser
Obzektif:
Zelev pou bizin zongle ek bann mo ek silab pou kontrir enn mo ki ena rapor ek sa 4 zimaz-la ek nonb let
Aktivite 4
Prosedir
Profeser fer enn ti diskision lor sak desin e fer enn ti ‘brainstorming’.
Fer bann zanfan rod bann mo komin ki definir sak desin.
Fer zanfan gete lakel mo ki servi sa bann let ki finn done la e ki ena 5 let.
Zanfan ekrir so repons lor bann ti kare anba.
Repons: GAGNE
Aktivite 5
Rod bann mo.
Idantifie bann mo ki relie avek larantre lekol.
Zelev ekrir bann mo-la dan zot kaye.
Enn travay adisionel, kapav fer zelev fer enn fraz sinp avek sak mo. Lortograf

  


Diferans ant n / nn
1. Mo anserkle mo kot mo tann “on” ek mo soulign
  mo kot mo tann “onn”.
Nou ti pe zwe laronn otour enn long kolonn, dan lakour tonton Pol. Kan nou latet vire nou al anba pie limon. Lao nou trouv limon ver ek zonn. Tizan remark enn nik mous zonn. Vit-vit nou sove nou al anba pie zanblon. Lao ti ena boukou pizon. Leo gagn per bann boulet kanon. Li al fer enn letour kot basin pwason, kot li trouv ti sevret ek kamaron pe naze dan touf sonz ek kreson. Dan zardin, tonton Pol pe koup ziromon. Marmit pe sofe. Dan lasiet enn zoli salad patison. Zordi kari pou tro bon.
2. Vanessa finn fer inpe fot kan li finn ekrir sa ti    text-la. Ed li pou re-ekrir text-la san fot.
Enn ti kanar ki ena enn labek zonn finn sorti dan kazot. Li al dan godonn pou get televizionn. Enn zoli ti emisionn lor lavi Ton Misel. Papa kanar ki pe rod ti kanar partou kriye: “Fistonn, kot twa?” Ti kanar reponn: “Kwin-kwin, mo dan godonn, kwin-kwin.” Papa dir li retourn dan kazot. Kan ti kanar retourn dan lanklo, li trouv bann mama kann finn ponn gro-gro dizef.
3. Mo ekrir silab ki manke pou konplet bann mo.    Bann mo-la bizin terminn par on ou onn.
   Souvan ena plis ki enn bon repons.

ba
ka
kosar
pwa

kre
la
pi
dez
11 / paz onz
Obzektif
Travay lor prinsip grafi-foni pou ekrir
bann mo
Aktivite 1
Ekrir on lor tablo ek demann zelev prononse. Montre zelev son ki prodir par on. Plas bann konsonn devan on ek demann zelev prononse. Par exanp, ekrir sa bann silab-la lor tablo – bon, don , fon, gon, kon, lon, mon, non, pon, ron, son, ton, von, won, yon, zon.
Demann zelev rod enn mo avek sak silab. Par exanp avek silab yon, nou kapav
fer reyon.
Ekrir onn lor tablo ek demann zelev prononse. Montre zelev son ki prodir par onn. Plas bann konsonn devan onn ek demann zelev prononse. Par exanp, ekrir sa bann silab-la lor tablo – bonn, donn, fonn, gonn, konn, lonn, monn, nonn, ponn, ronn, sonn, tonn, vonn, wonn, yonn, zonn,.
Demann zelev rod enn mo avek sak silab. Par exanp avek silab lonn, nou kapav fer
mo kolonn.
Aktivite 2
Organiz zelev an ti-group. Fer enn zelev lir text-la. Demann zelev si zot pe trouv text-la bon. Zelev soulign bann mo ki finn mal ekrir. Fer enn miz-an-komin ant bann group. Zelev re ekrir text-la dan zot kaye.
Aktivite 3
Les zelev lib pou travay zot limazinasion pou rod bann mo, parski kapav ena plizier repons par mo. Par exanp, pou premie nou kapav aksepte – balon, baton.
 Not pou profeser





Lektir


NOU GETE, NOU RAKONTE.




	  


 
POV, Ile Maurice, quel plaisir, Graphic Press, mars 2014. Pibliye avek lotorizasion Graphic Press.


12 / paz douz
Not pou profeser
Dan Grad 4, nou finn azout de paz pou devlop kapasite lektir bann zelev. Nou pe koumanse par prezant enn tip text bien partikilie, setadir band-desine (BD). Bann linformasion esansiel: Enn paz BD konstitie de enn plans ek dan plans-la nou ena bann vignet. Dan bann vignet-la ena bann desin ki met an-senn enn bout enn zistwar. Ena ousi bann personaz ek kan zot koze, dialog-la paret dan enn balon dialog.
Sa plans BD ki nou pe prezante la sorti depi liv enn bedeist, POV,  Ile Maurice, quel plaisir. Alor, lor enn ton imoristik, nou abord enn problem partikilie dan Moris, setadir, ki souvan bann lari bloke pou plizier rezon ek lerla, enn GPS pa neseser si nou anvi trouv nou sime. Lektir

Zwe Gouli (Rodrig)

	  


	  


	  



Pou nou zwe gouli nou bizin de baton, enn long ek enn kourt. Seki long la nou apel sa manman gouli, seki pli kourt nou apel li piti gouli. Nou bizin diviz nou an de lekip, enn lekip apel lekip gober, zot bizin gob piti gouli kan lekip advers (tirer) anvoye.
 Pou anvoy piti gouli, nou plas baton kourt la lor enn trou ki apel kav et nou pas
manman gouli par anba ek anvoy piti gouli lwin dan ler pou lekip gober pa resi gagn li.
Si lekip gober reisi gob piti gouli, sa zwer ki ti anvoye la ‘mor’. Si bann gober pa reisi gob piti gouli, lanser-la bizin kriye “an-plas”. Sa se enn kod ki imobiliz gober-la dan plas kot piti gouli finn tonbe, apartir la sa gober-la esey anvoy piti gouli dan kav. Pou piti gouli pa tom dan kav, lanser-la bizin vizilan ek tap piti gouli pli lwin posib: apel sa ‘sarze’. Kan gober pe lans piti gouli dan kav, zwer ki lor kav sarz piti gouli-la lwin ek li koumans konte.
Dan zwe gouli nou servi manman gouli pou konte. Si distans ant kav ek piti gouli ariv 21 fwa longer manman gouli savedir lekip lanser pe gagne 1-0. Kan tou zwer dan lekip tirer mor, bann gober vinn tirer ek bann tirer vinn gober.
Remersiman: Danielle Luicelle (Educator) Resource person
Patrice Jolicoeur (foto)
13 / paz trezLekritir


1. Met bann fraz an-ord pou form enn ti zistwar.
a. Sara demann so mama aste 5 kanet pou li kapav
   konplet so koleksion.
b. Kan li ariv laba, li trouv kanet tou kouler ki li ti pe rode.
c. Sara, enn zoli ti mamzel, akonpagn so mama laboutik    Misie Kayar.
d. So mama refize parski li deza ena boukou kanet lakaz.
e. Lor sime retour, Sara kontign boude me so mama pa
   finn sede.
f.  Sara ti tris e agase.
2. Dikte mo avek [õ] [on].




zonn
garsonbalon
siklonnbonbon
pwason







14 / paz katorz
 Aktivite  1
- Zelev lir bann fraz.
- Met bann fraz lor etiket ek met lor tablo.
- Fer bann zelev aranz fraz an ord pou form    enn zistwar.  - Zelev kopie fraz dan kaye.
 Aktivite 2
- Zelev pou servi kaye kan pou fer dikte.
- Profeser dir bann mo enn par enn e donn   zelev 5 a 1 segonn pou ekrir sak mo.
- Diviz klas an 6 group. Sak group diskit lor   mo ki zot finn ekrir.
- Enn zanfan dan sak group vinn kot tablo e   pou ekrir enn parmi bann mo.
- Profeser koriz bann mo e bann zanfan   koriz dan zot kaye.Not pou profeser Evaliasion

1. Mo reponn sa bann kestion-la.
a. Kifer Tikoulou ek so bann kamarad pe aste provizion? ________________________________________________________________ ________________________________________________________________
b. Kifer zot bizin aste labouzi?
________________________________________________________________ ________________________________________________________________
c. Zot sak pe vinn pli lour, kifer? ________________________________________________________________ ________________________________________________________________
2. Mo fer enn fraz avek sak group mo.
a. [paz  -  kreyon] ________________________________________________________________ ________________________________________________________________Dan laboutik Au Dodo Gourmand, bann reyon 1
 bien ranpli. Tikoulou ek so bann
kamarad bien kontan parski zot bizin aste inpe provizion avan zot al kanpe dan gorz Rivière Noire. Dipin, diri, delwil, de-trwa bwat konserv ek enn lame banann. Anfet, bizin pans tou bien an-avans, mem labouzi, parski enn fwa ki zot pou ariv dan gorz, pou bien difisil pou retourn dan vilaz pou aste saki manke. Larout-la tro long.
Tikoulou so lisien ousi ti pe fer so provizion. Kom dabitid, limem ki pou fer gid.
Apre enn long lamars, zot sak pe paret deplizanpli lour ek zot lazam pe koumans tranble. Me rekonpans zot zefor ti zis devan zot lizie. Drwat devan, ena enn gran montagn ki pe debout avek boukou fierte kouma enn fortres
2
.
Tradiksion enn extre Cyclone sur Rivière Noire, éd. Vizavi, 2003.
1
 Seksion dan enn sipermarse ouswa enn gran magazin kot vann bann prodwi spesifik.
2
 Enn plas ki bien proteze e ki servi dan bann kontex militer.





15 / paz kinzEvaliasion

b. [libreri  -  liv]
________________________________________________________________ ________________________________________________________________
c. [sapit  -  zistwar]   ________________________________________________________________ ________________________________________________________________
3. Mo reper bann fraz sinp depi pasaz ek mo ekrir zot dan mo kaye.
________________________________________________________________ ________________________________________________________________
________________________________________________________________ ________________________________________________________________
________________________________________________________________ ________________________________________________________________
4. Mo koriz sa bann fraz-la.
a. Dan nou lagonn ena boukou pwason.   ________________________________________________________________
________________________________________________________________
b. Ton Piko pe lapesh marlin.   ________________________________________________________________
________________________________________________________________
c. Tizan pe aranz servolan  ________________________________________________________________
________________________________________________________________






16 / paz sezBann obzektif sapit
- Ekout enn zistwar avek atansion
- Pran laparol pou kominike
- Diferansie ant form long ek form kourt bann verb
- Konpran fenomenn diplikasion verb
- Devlop konpetans pou servi diksioner
- Anplway bann sign ponktiasion avek pertinans
- Idantifie “wa”
- Devlop kapasite pou lir diferan tip text: poem ek lafis Patang, rwadezer
ek karanbol
 Sapit
2

17 / paz disetVanessa ek Leo kontan retourn lakaz ansam kan lekol fini. Zot profit sa moman-la pou deside ki zot pou fer kan zot fini fer devwar. Enn Vandredi tanto, Vanessa ek Leo, lor zot sime retour, pe diskite lor enn plan pou wikenn. Zot pa ti pe gagn okenn lide. Semenn ki finn fek pase ti bien ranpli. Anplis, zot ti ena boukou devwar pou fer. Enn kiksoz kouler-kouler dan lezer atir latansion Leo.
- Vanessa ! Get sa gro zwazo-la! Non! Enn servolan sa!
Zot aret enn kou pou admir manier ki sa servolan-la pe zigzage dan lezer. Enn kou, zot tann enn lavwa familie.
- Bonzour, ki zot panse lor mo servolan? - Tizan! Leo dir. Nou pa finn mem remark twa. Leo, ki ti bien intrige par servolan Tizan, demann li kot li finn gagn sa. Mem si
Vanessa ek Leo ti pe bizin rant lakaz, zot ekout zistwar Tizan ziska lafin. Li rakont zot
ki li finn fabrik so servolan apartir bann instriksion ki so granper ti donn li
de-z-an desela. - Mo ti pou kontan aprann fer enn servolan, Vanessa dir.
- To kone, ena boukou kalite servolan, sann-la se enn patang. Mo konn fer lezot   servolan ousi, Tizan reponn.
- Mwa, ti pou kontan aprann fer enn rwadezer! Eski demin to kapav ed nou pou   fer enn servolan sakenn?
- Wi! Enn bon lide sa. Amenn papie mouslinn ek lafisel. Anou zwenn enn-er demin   kot mwa.



18 / paz dizwitSamdi gramatin, mama Vanessa amenn toule-de zanfan laboutik Ton Mame pou aste papie mouslinn ek lafisel. Pou lakol Tizan ti dir zot ki li pou kwi lafarinn. Dan laboutik, Vanessa demann Ton Mame si li kone kouma fer enn servolan ek sirtou ki bann nom servolan li kone.
Ton Mame rakont zot so bann lavantir ek ousi donn zot bann konsey lor bann
prekosion ek reg ki bizin respekte kan zwe servolan. - Zot bizin pa zwe kot ena bann difil kouran. Mo konsey zot al lor bann terin vag  ou si ena lakoup al dan karo kann. Sirtou pa mont lor lakaz, li bien danzere,
  Ton Mame averti zot. - Wi Ton Mame! Mersi pou ou bann bon konsey.
Toule-de kit laboutik e diriz zot ver lakaz Tizan alor ki mama Vanessa kontign aste so bann komision. Zot ti pe prese pou kone kouma aranz servolan ek sirtou fer li dans dan lezer. Tizan ti deza pe atann zot avek lakol kwi ek enn kantite baton balie koko. Li ti ena enn ti karne kot ti ena boukou model servolan. Sakenn deside ki servolan li pou fer. Leo pou fer enn rwadezer, Vanessa swazir enn karanbol, Tizan desid pou gard so patang.  Toule-trwa met lame dan lapat. Tizan ek Vanessa dekouver bann talan Leo pou desin e dekorasion.
Dan pa mem enn-er-tan, zot fini aranz de servolan: enn rwadezer ek enn
karanbol. Letan ti dan zot faver parski ti ena enn bon divan ki ti pe soufle. Touletrwa zanfan pran zot servolan ek al lor terin vag deryer lakaz Tizan.  Kestion Oral:
1. Ki Vanessa ek Leo fer kan zot retourn lakaz toulezour?
2. Ki sann-la so latansion atire par enn zafer kouler-kouler?
3. Ar ki eski Tizan finn fabrik so servolan? 

Kestion Oral:
1. Ki Vanessa ek Leo ti ale fer laboutik?
2. Ki bann lavertisman ki Ton Mame finn done?
3. Kouma Leo ek Vanessa zot servolan apele? 


19 / paz diznef Kestion Oral:
1. Ki fer Tizan tir lor lafisel-la?
2. Ki finn ariv Leo so servolan?
3. Ki fer Tizan ek Vanessa pe esoufle? Leo atrap so servolan, letansa Tizan deroul difil e al pli lwin deryer. - Leo, rekil inpe, bizin gard enn gran distans pou ki kapav anvol li, Tizan kriye.
- Eski distans-la bon? Leo demande kan li fini rekile
- Aster lev to lame pli lao e lans to rwadezer dan ler. Koumsamem! Get kouma li pe monte, Tizan kontinie.
Tizan galoup pli vit ki li kapav, bobinn difil dan so lame e li kriye:
- Lao! Lao! Monte! Monte! Anvole mo zoli servolan. To kouma enn zwazo.
 Avek sa zoli letan-la, rwadezer res dan ler mem. Tizan explik Leo ki manier bizin tir lor lafisel pou ki servolan-la res plane dan ler. Kan Leo finn bien konpran, Tizan donn li bobinn difil. Apre li al ed Vanessa ki ti inpasian pou trouv so karanbol dan lezer. Kinz minit apre, toule trwa servolan pe fer koustik dan ler. Zot ti emerveye.
Zot desid met enn paryaz pou gete ki sann-la kapav gard so servolan lao pli lontan. Pou zot ti enn gran explwa
1
 sa. Zot figir ti pe respir lakontantman. Ep! Enn kout enn gro divan leve. Leo so servolan kas lalinn. Li galoup deryer so rwadezer me servolan-la anvole al pli lao. Leo fatige, arete ek get so rwadezer disparet dan lezer. Tizan ek Vanessa desann zot servolan e galoupe vinn zwenn Leo ki ti bien tris.
- Pa trakase mo kamarad, Tizan dir. Nou kapav aranz enn lot. Bon, pran pou mwa   to zwe zordi. - Vremem? To pou donn mwa to patang? Leo demande.
- Wi! Mo pou kapav fer enn lot! Tizan rasir Leo.
Tizan ed so de kamarad pou relans bann servolan dan ler. Zot finn zwe ziska lizour pe al fini.
1
 Aksion extraordiner ou remarkab ki enn dimounn finn resi.


20 / paz vin
 Konpreansion
21 / paz vint-e-enn
1. Anou reponn sa bann kestion-la dan kaye.
a) Dabitid, ki Vanessa ek Leo fer lor zot sime retour apre lekol?
b) Ki bizin pou aranz servolan?
c) Kot Tizan ti aprann aranz servolan?
d) Ki Tizan propoz Leo?
e) Kifer servolan Leo finn kas lalinn ?

 Aktivite Konpreansion
2. Mo relie sak de parti fraz e mo kopie bann fraz-la dan mo kaye. 3. Mo ekrir lekontrer sa bann mo-la. a. ansam   ____________     d. kourt    ____________ b.  gro    ____________     e. monte    ____________ c. koumansman ____________     f.  lizour    ____________ 





Vanessa ek Leo
Mama Vanessa ti
   Zot ti servi baton balie    Vanessa, Leo ek Tizan
  Toule-trwa servolan ferpou aranz zot servolan.
ekout zistwar Tizan konpletman.
zwe ziska lafin lazourne.
koustik dan lezer. akonpagn de zanfan-la laboutik. 
Gramer
Zistwar Zako
Lor enn pie bwadwazo, enn gro zako pa pe aret sante. Enn-de fwa zako-la sot-sote, koumadir li abriti. Boukou zanimo pe ekoute. Ena ki pe dans-danse. Enn mwano ki ti pe mars-marse par laba pa pe konpran ki pe deroule. Kan mwano al pli pre, mister-la devwale. Zako-la ti finn aval enn radio.

Ki ete ‘form long’ enn verb?
Form long enn verb se enn verb ki ekrir dan so
form konplet.
Exanp: Pa kone ki li pe aranze.
Ki ete ‘form kourt’ enn verb?
Enn verb dan so form kourt, li enn verb ki ekrir san
dernie let ki trouv dan verb-la.
Exanp: Nou pou aranz enn servolan?

Verb form longVerb form kourt
aranzearanz
 1. Mo konte komie verb form long ena
dan text ‘Zistwar Zako’.
______________________________
2. Mo konte komie verb dan zot form kourt
ena dan text ‘Zistwar Zako’.
______________________________
3. Mo konplet sa tablo-la.
Verb
      Form longForm kourt
aaranze
bkont
cmarse
dgaloup
eefas





22 / paz vennde
 Not pou profeser
Obzektif
Diferansie ant verb form long ek verb
form kourt
 Prosedir
Fer enn rapel lor ki ete enn verb. Nou definir enn verb kouma enn mo ki montre aksion ou leta enn kiksoz. Exanp: leve, brose, bwar. Demann zanfan lir text-la fraz par fraz. Pou sak fraz, fer zelev idantifie sak verb ek soulign zot.
Demann zanfan fer enn miz-an-komin ant tou bann verb ki zot finn rekipere ek diferansie dan manier ekrir bann verb-la.
Les zot ariv konklizion ki enn verb-la dan form-long ek lot-la dan form-kourt. Kapav mem fer enn ti-rekapitilasion lor ki kote servi sa bann kalite verb-la.
Form-long servi kan pa ena nanye ki vinn apre verb-la. Form-kourt servi kan fraz-la pa fini avek verb-la.
Kan enn verb swiv par enn obze direk li pa pran ‘e’ final. Me si li swiv par enn adverb ou adverbial li gard ‘e’ final.
Aktivite 1
Zelev ekrir tou bann verb form long ki zot finn rekipere dan text Lor enn pie bwadwazo.
Aktivite 2
Zelev ekrir tou bann verb form kourt ki zot finn rekipere dan text Lor enn pie bwadwazo.
Aktivite 3
Pou bann verb premie group, enn verb dan so form long terminn par ‘e’ ek enn verb dan so form kourt pa terminn par ‘e’ Gramer


Ki ete ‘diplikasion verb’’?
Diplikasion verb se kan nou ena de verb ki separe par enn tredinion. Premie verb-la dan so form kourt ek deziem la dan so form long.
Exanp: diplikasion verb marse vinn - mars-marse
        Mars-marse pa vedir mem kiksoz ki marse.
Exanp: Mo pe marse.  -  Mo pe marse.
   Mo pe mars-marse.  -  Mo pe balade.

 a. Plante
i.  Tizan finn plant enn pie gato kanet. ii.  Tizan bien kontan plante.
b. Aroze  i.  ______________________________________
ii.  ______________________________________
c. Koupe   i.  _____________________________________ ii.  _____________________________________
d. Sante    i.  _____________________________________ ii.  _____________________________________
e. Danse    i.  _____________________________________ ii.  _____________________________________4. Mo ekrir de fraz avek sak verb, enn dan so form long ek enn    dan so form kourt. Pou sak verb mo servi verb-la dan so form    long pou ekrir enn fraz ek mo servi verb-la dan so form kourt    pou ekrir enn deziem fraz.
23 / paz venntrwa
Aktivite 4
Lir sak verb ek demann zelev ekrir verb-la so form long ek so from kourt lor tablo:


Verb
Form longForm kourt
aPlantePlant
bArozeAroz
cKoupeKoup
dSanteSant
eDanseDans
Fer enn ti revizion lor kan nou servi enn verb dan so form long ek kan nou servi verb-la dan so form kourt. Form-long servi kan pa ena nanye ki vinn apre verb-la. Form-kourt servi kan fraz-la pa fini avek verb-la.
Kan enn verb swiv par enn obze direk li pa pran ‘e’ final. Me si li swiv par enn adverb ou adverbial li gard ‘e’ final.
Zelev propoz enn per fraz lor sak verb. Ekrir fraz-la lor tablo ek fer lezot zelev verifie si finn bien servi verb (form long ek form kourt) dan fraz-la. Efas tablo. Zelev travay sa aktivite-la par zot mem.  Not pou profeser5. Mo konte komie diplikasion verb ena dan text
   ‘Zistwar Zako’.
______________________________
6. Mo diplik sa bann verb-la.
a. Rode -  ___________________________
b. Sote -  ___________________________
c. Kole -  ___________________________
d. Monte -  ___________________________
e. Sante -  ___________________________
7. Mo akord bann verb ki trouv dan braket.
a. Ton Maniel (aranze-aranze) so lakaz. b. Bann pwason pe (sote-sote).
c. Latab-la pe (kole-kole).
d. Tikoulou pe (rode-rode) dodo.






 Gramer


24 / paz vennkat
 Not pou profeser
Aktivite 5
Zelev lir text Lor enn pie bwadwazo fraz par fraz. Apre lektir sak fraz, zelev arete. Anmemtan kapav fer enn revizion lor seans gramer ki ti fer dan sapit 1 – Idantifie fraz dan enn text. Fer enn rapel lor ki ete enn verb. Nou definir enn verb kouma enn mo ki montre aksion ou leta enn kiksoz. Exanp: leve, brose, bwar.
Analiz sak mo par fraz. Rekiper bann verb ki finn diplike. Ekrir sa bann verb-la dan zot kaye. Kan finn fini analiz tou fraz dan text-la, zelev konte komie verb diplike finn gagne ek ekrir repons-la.
Aktivite 6
Se bann verb ki ena alafwa form long form kourt ki kapav diplike. Pou travay sa aktivite-la, fer zelev rod bann verb-la dan zot form kourt avan diplik zot. 

Verb
LongKourtDiplike
aRodeRodRod-Rode
Aktivite 7
Parey kouma enn verb ena konzigezon, enn verb diplike ousi ena konzigezon. Exanp: Nou kapav dir mars-marse ou mars-mars. Dan enn verb diplike, deziem verb-la ki konzige. Par exanp, nou pou dir aranzaranze, ou aranz-aranz me pa aranze-aranze ou aranze-aranz. Vokabiler



Gras a Tizan, Leo ek Vanessa finn vinn bann exper dan aranz servolan. Zot desid pou fabrik enn servolan kolore pou ofer Tikoulou. Vandredi tanto, zot al aste tou materyel ki bizin. Telman zot finn redi difil, kol papie mouslinn ki zot lame finn anpoka, me lazwa ti ranpli dan zot leker kan zot get rezilta final.
- Soulign bann mo ki zot trouv difisil dan sa text-la.
- Kouma zot pou fer pou konn sinifikasion bann mo-la?


Ena sinifikasion ki zot pou kapav devine dapre
kontext. Me ena mo ki zot pou bizin verifie dan
diksioner.
Pou trouv enn mo fasilman dan diksioner, bizin konn lord alfabetik.


1. Mo ekrir abcd an-ord ziska z dan mo kaye.
2. Mo ekrir bann let ki trouv ant: 




d______f          o_______q        h______j     r______t           v_______x        l_______n
      k________o        b_________g        p________t
25 / paz  vennsinkKi ete lord alfabetik?
Lord alfabetik tou sinpleman vedir lord ki bann let alfabe ete;
setadir abcd ziska z.
 Afin ki nou kapav amenn zelev servi enn diksioner, nou bizin asire ki zot pa zis konn rekonet alfabe me ousi konn lord dan lekel zot aparet; setadir lord alfabetik.
Donk travay vokabiler dan sapit 2, li enn travay de-baz pou parti vokabiler dan sapit 3.  Tou bann lexersis bizin travay zot dan lord ki finn done parski finn klasifie zot dapre zot nivo difikilte; depi pli fasil ziska pli difisil.
Kifer li inportan pou konn lord alfabetik?
Lord alfabetik, li enn fason pou klas bann mo dan enn sertenn lord dapre bann let ki zot koumanse.
Alor tou seki pou konsern klasman bann let, li inportan pou konn lord alfabetik.  Par exanp: i.    bann mo dan diksioner
ii.   nom dimounn dan liv telefonn
iii.  nom zelev dan rezis
iv.  admision pou Grad 1
v.   pou afis nom zelev pou
       diferan lexamen
Kouma enn prolonzman, li rekomande pou fer zelev ekrir an-ord alfabetik dan zot kaye:
i.    tinom bann tifi dan klas.
ii.   sirnom bann garson dan klas.
iii.  bann mwa dan lane.
iv.  bann zour lasemenn. Not pou profeserVokabiler


3. Mo ekrir sak seri let dan lord.
4. Mo ekrir sak lalis dapre lord alfabetik dan mo kaye.






hjgki    _______________
nqpom  _______________ sutvr    _______________  xwvzy  _______________  • plimie, kreyon, lardwaz, gom, fitwar
• rob, triko, soulie, baret, pantalon
• kiwi, zoranz, pom, rezin, mandarinn
• labous, nene, fron, zorey, soursi
• toupi, lamarel, petang, karom, servolan   
Aster pou bann mo ki koumans par mem let (ex: lekol, lizinn, lakaz), kouma pou met zot an-ord alfabetik?
Kan ena plizier mo ki koumans par mem let, lerla nou bizin get deziem let alfabe        dan bann mo-la. Nou met zot an-ord alfabetik dapre deziem let ki aparet dan bann mo-la. Exanp: lekol, lizinn, lakaz. Toule-trwa mo koumans par let “l”. Alor nou bizin get deziem alfabe dan sak mo.
  lekol    lizinn lakaz
Lerla nou met zot an-ord dapre zot lord alfabetik.
  lekol     e   lizinn     i        lakaz     a
Dan lord alfabetik, nou gagn: a, e, i.  Alor nou pou gagn dan lord: lakaz, lekol, lizinn.

26 / paz vennsis Vokabiler



5. Mo soulign deziem let
   dan sak seri mo.  7. Mo soulign 3em let    dan sak seri mo.  Apre mo ekrir zot
an-ord alfabetik.
Apre mo ekrir zot
an-ord alfabetik.


a) kaye, kreyon, kestioner
b) rel, rido, rozet
c) poul, papiyon, peroke
d) zwazo, ziraf, zebra
a) lera, lezwa, lelefan, lekirey
b) sato, sapo, samo, sakos, sari
c) dite, dile, disik, diber, diriExanp:  let V
   Vanessa     Vandredie) fey, foto, farata
f) zasar, zwayon, ziromon
g) sofa, stati, sez
h) boutey, balon, bef
d) sapin, saret, sabo, sagou, salad
e) labous, lazou, lalang, latet, lame
f) bazar, bato, balon, baget, banann

Kan premie ek deziem let parey; exanp: latab, laport, lafnet, lasam, lerla kouma nou pou met bann mo dan lord alfabetik?
Metod-la pou res parey, savedir nou pou bizin get prosen let ki vinn diferan.  Setadir dan nou lexanp, nou pou bizin get trwaziem let.
latab, laport, lafnet, lasam
Dan lord alfabetik, nou pou gagn f, p, s, t. Donk pou gagn lafnet, laport,
lasam, latab.





 6. Mo rod bann mo ki koumans par mem let, dan premie paragraf    text konpreansion. Mo re-ekrir zot dan lord alfabetik.
27/ paz vennsetVokabiler


8. Mo soulign katriem let    dan sak seri mo.  Apre mo ekrir zot
an-ord alfabetik.
a) sizo, sizay, size, siziem
b) volan, volkan, voler, volim
c) zimo, zimel, zimnaz, zimazd) mang, mandarinn, manteg, manioc
e) kare, karne, karay, kari, karousel
f) zanon, zanvie, zanblon, zanana, zanfan




Kifer li inportan pou konn lord alfabetik?
Lord alfabetik, li enn fason pou klas bann mo dan enn sertenn lord dapre bann let par ki zot koumanse.
Alor tou seki pou konsern klasman bann let, li inportan pou konn lord alfabetik.  Par exanp: (i) bann mo dan diksioner
   (ii)  nom dimounn dan liv telefonn
   (iii)  nom zelev dan rezis
   (iv)  admision pou Grad 1
   (v)  pou afis nom zelev pou diferan lexamen

9.  Mo ekrir an-ord alfabetik dan mo kaye:


a) tinom bann tifi dan klas.
b) sirnom bann garson dan klas.
c) bann mwa dan lane.
d) bann zour lasemenn.
28 / paz vintwit1. Mo soulign bann mo kot mo tann “wa”.
Dan enn bwa, de zwazo pe lev lavwa. Lezwa pe koz avek kakatwa. Lezwa demande kot so tipwa. Kakatwa reponn dan sak vakwa. Lezwa al rode me li pa trouv so tipwa. Lezwa ankoler, li al rod enn dibwa. Lezwa dir, zordi mo pou montre twa mwa ki mwa. Lion dir ekout mwa. Mo zot lerwa. Mwa ki fer lalwa. Lion donn sakenn enn pwagne gropwa. Toule-trwa reini dan lazwa.
Mo ranpli bann tire avek enn mo.
a. Aswar mo get ___________    .
b. Pran enn ___________    al fit to kreyon kouler ivwar.
c. Mo pe al ___________    enn lamous nwar.Lortograf

2. Mo ekrir silab ki manke pou konplet bann mo.
Souvan ena plis ki enn bon repons.





nozo
zesantledi
bati






29 / paz vintnef
Obzektif
Travay lor prinsip grafi-foni pou ekrir
bann mo
Aktivite 1
Ekrir wa lor tablo ek demann zelev prononse. Montre zelev son ki prodir par wa. Plas bann konsonn devan wa ek demann zelev prononse. Par exanp, ekrir sa bann silab-la lor tablo – bwa, dwa, fwa, gwa, kwa, lwa, mwa, nwa, pwa, rwa, swa, twa, vwa,  zwa.
Demann zelev rod enn mo avek sak silab. Par exanp avek silab bwa, nou kapav
fer dibwa.
Ena bann mo kot ena plis ki enn silab avan wa. Fer zelev lir sa bann mo-la. Exanp, trwa, lakrwa, etc.
Plas bann konsonn apre wa ek demann zelev prononse. Par exanp, war. Demann zelev rod bann mo kot tann son war – bwar, nwar, listwar, etc. Aktivite 2
Les zelev lib pou travay zot limazinasion pou rod bann mo, parski kapav ena plizier repons par mo. Par exanp, pou premie nou kapav aksepte – mwano, gwano.
Aktivite 3
Zelev lir fraz ek ranpli bann tire avek mo ki indike par foto ki trouv zis apre tire. Not pou profeserLektir


	  


	  



	  


Ki pase la
ena gran plezir invit zot ek
zot fami pou festival Servolan
Samdi 18 Avril 2015
9.30 a.m. - 3.00 p.m.
Wellness Park, Candos
Lantre: Rs 25 par famiDezene ¤ lamizik ¤ konpetision ¤ kado  ¤
Latelie -servolan  ek  plin  sirpriz  ankor...

30 / paz trant Lektir

Ki ete enn lafis?
Mo lir ek mo reponn bann kestion-la.
1. Ki evennman sa poster-la pe anonse?
___________________________________________
2. Ki sann-la ki pe organiz sa evennman-la?
___________________________________________
3. Ki zour pou ena sa evennman-la? ___________________________________________
4. Ki ler li pou koumanse?
___________________________________________
5. Ki bann zafer pou ena ankor sa zour-la?
___________________________________________
6. Komie bizin peye pou partisip dan evennman-la?
___________________________________________
7. Dapre twa ki ete enn latelie servolan? Ki nou fer ladan?
___________________________________________


 Nou servi enn lafis pou pas enn mesaz piblik. Par exanp: lanons enn evennman, promosion enn prodwi, invitasion pou enn fet, enn seremoni lapriyer, enn miting, etc. Enn lafis bizin donn bann informasion ki indike lor enn lafis kouma landrwa, dat ek ler, organizater ek detay bann aktivite.
 Tit lafis
Organizater
Dat ek ler
Landrwa
Aktivite
Pri Lantre

	  


	  



	  


Ki pase la
ena gran plezir invit zot ek
zot fami pou festival Servolan
Samdi 18 Avril 2015
9.30 - 15.00
Wellness Park, Candos
Lantre: Rs 25 par famiDezene ¤ lamizik ¤ konpetision ¤ kado  ¤
Latelie -servolan  ek  plin  sirpriz  ankor...




31 / paz trant-e-enn
Not pou profeser
Avan koumans klas, profeser fer enn ti diskision lor ki bann fason fer pas mesaz pou gran piblik ek ki nou servi apar radio, zournal ek televizion.
Profeser dir zelev observ lafis-la ek demann zot ki zot pe trouve ek ki zot pe kapav lir. Profeser explike ki ete enn lafis ek ki so itilite. Li servi maket lafis pou explikasion. Profeser pou demann bann zelev ki bann lezot lafis zot kone ou zot finn trouve. Zelev reponn kestion oral ek zot ekrir zot repons.Lektir


	  

Mo servolan  Amenn mwa lao, servolan ! Fer mwa dans dan divan !  Mo anvi dans dan ler Al zwenn larkansiel Vwayaze ziska lamer  Amenn mwa lao, servolan! Fer mwa dans dan divan! 
Mo servolan
Amenn mwa lao, servolan!
Fer mwa dans dan divan!
Mo anvi dans dan ler
al zwenn larkansiel
vwayaze ziska lamer
Amenn mwa lao, servolan!
Fer mwa dans dan divan!
 	  

	  


32/ paz trannde
 Not pou profeser
Obzektif
Fer zelev aprann ek resit enn poem
Alafin sa seans-la, bann zelev pou
bizin kapav:
1. Konpran text-la
2. Konpran ki lemosion poet-la
anvi exprime
3. Aprann poem-la par ker
4. Servi enn ton ek enn ritm partikilie pou lir
5. Respekte bann sign ponktiasion.
Fer enn revizion lor bann diferan tip text. Enn explikasion lor ki ete enn poem.
Enn poem se enn text ki finn ekrir pou exprim ek donn bann lemosion: tristes, lamour, lazwa, rev. Nou apel enn “poet” dimounn ki ekrir poem. Dan enn poem, nou ena bann sonorite ki revini- servolan/ divan.  Dan enn poem, nou ena bann paragraf, ki nou apel « strof ». Bann lalinn, ki nou apel “ver”, koumans touzour par enn maziskil.
Lir poem avek intonasion. Demann zelev fer parey. Organiz zelev an ti-group. Sak group vinn devan klas ek lir sa poem-la. Sa aktivite-la kapav servi plizier fwa, sirtou dan bann poz. Fer zelev repet sa poem-la ziska ki zot aprann li par ker. Lektir
Patang, karanbol ek rwadezer se bann servolan ki Rodrig ousi bann zanfan ti pe lanse lontan. Kan ti bo tan ek enn bon ti labriz ti pe soufle, zot ti rod bann vie sak plastik, fey banann sek, papie mouslinn, baget banbou, lakord lalwes
1 oubien nilon, boul-degom
2
 oubien difil koud zot koumans ranz zot servolan. Premie letap kan ranz enn servolan se fer kad. Si pou fer enn servolan bwat oubien enn servolan lakaz, bizin fer so kad dan form enn bwat (kib) oubien dan form enn lakaz. Meyer materyel pou aranz sa kad-la se baget banbou parski li leze ek bien solid sirtou kan li bien sek. Kan fini, nou fixe nou vie plastik oubien papie mouslinn lor sa kad banbou-la ek servi difil pou koud li oubien lakol boul-de-gom pou kole. Lake servolan bien inportan ek bien zoli sirtou kan servolan la lao dan lesiel. Pou fer lake servolan, nou servi papie mouslinn oubien fey banann sek parski zot bien leze. Kan pa ti ena fey banann sek oubien papie mouslinn, bann zanfan ti adapte zot ek ti pe fer bann servolan sanke, savedir pa ti pe met lake avek servolan-la.
Dernie etap nou bizin atas difil nilon oubien lakord lalwes avek nou servolan. Pou ki servolan-la stab, bizin atas lalwes-la lor kat kwin kad banbou la, koumsa kan labriz soufle servolan-la pa tourn-tourn lor limem oubien kase. Aster reste zis pou lanse. Zordi zour plastik nepli gagn drwa servi dan rodrig ek bann rar zanfan ki ankor lans servolan ape servi papie mouslinn. 1. Lakord lalwes: enn lafisel ki fer avek fib lalwes.
2. Boul-de-gom / lagrin lagom se fri pie lagom, enn fri ki so linteryer lagli-lagli    parey lakol. Lontan zanfan ti pe melanz sa lakol la avek disik pou piez zwazo    lor brans. Zot ti pas sa melanz-la lor brans ek bann zwazo ti kol anplas.
Remersiman: Mr. Wong-Tong Wong Luing Yoke (Aline) ek Mr. Noel Allas

 Servolan dan Rodrig
33 / paz tranntrwaLekritir



Poz kestion (Premie parti)
Reponn an ekri sa bann kestion ferme la ek
servi bann mo ki trouv dan kestion-la.

 KI SANN-LA INN MONTRE TWA
ARANZ SERVOLAN?
KAN TO POU KAPAV MONTRE MWA KOUMA ARANZ ENN?MO GRANPER!
SAMDI!



Enn kestion ferme, se donk enn kestion kot
repons-la direk. Nou kapav reponn par “wi” ou par “non”,  nou kapav reponn par enn sel mo, nou ousi kapav donn enn repons kot nou repran bann mo ki dan kestion-la.
Ex:
- Kan nou pou al lamer?
- Dimans gramatin.
Oubien
- Kan nou pou al lamer?
- Nou pou al lamer Dimans gramatin.



a. Ki zour azordi?
______________________________________
_____________________________________
34 / paz trannkat
 Not pou profeser
Dan sa lesanz ant Vanessa ek Tizan la, nou remarke ki Vanessa pe poz kestion Tizan. Dan enn lazourne, nou poz boukou kestion. Kifer nou poz kestion? Parski nou anvi gagn enn linformasion, enn explikasion oubien exprim enn zizman valer.
An zeneral, si nou anvi gagn enn linformasion rapid, nou poz enn
kestion ferme.
Par exanp:
KOTSA > Kotsa to mama finn aste to rob?
KI SANN-LA > Ki sann-la inn montre twa aranz servolan?
KI > Ki ler la?
KAN >  Kan nou pou al lamer?
KOUMA > Kouma to mis apele?
ESKI > Eski to pou vinn lekol demin? Lekritir

Bann sign ponktiasion (Premie parti)
1. Kopie enn fraz depi dan extre lao ki fini par enn pwin.
______________________________________

b. Kouma to vinn lekol?
________________________________________________________________
________________________________________________________________
c. Kan prosen vakans?
________________________________________________________________
________________________________________________________________
d. Eski to konn aranz servolan?
________________________________________________________________
________________________________________________________________


Enn extre Sapit 2 Epizod 1 Grad 2.
Sa ti zwe-la ti dir enn long moman. Selman enn sel kou, Mis Sonia nek dir:
• Vanessa! Mo tifi, donn enn ti koudme Leo pou verifie si li finn amenn tou so bann zafer…
• Mis! Mis! Eski mo kapav sanz plas?

‘.’ (pwin)
Enn pwin mark lafin enn fraz.
35 / paz transink
Not pou profeser
Obzektif
Rekonet bann sign ponktiasion ek zot itilite
Prosedir
Lir extre Sapit 2 Epizod 1 pou Grad 2.
Fer enn rapel zistwar Vanessa ek Leo. Esey fer zanfan re-rakont sa parti zistwar-la pou kapte zot latansion. Kapav dir ki ti arive avan e ki pou
arive apre.
Fer lektir an group ou individiel. Kapav fer ze-de-rol.
Aktivite 1
- Lir definision ki ena dan sak ankadre.
- Oralman, donn enn lexanp depi dan extre.
- Ekrir repons-la dan lepas ki finn done.
- Enn travay adisionel ki kapav fer, reget text konpreansion ki finn fer presedaman e rod bann fraz avek sa bann sign ponktiasion-la.Lekritir


‘!’ (pwin exklamasion)
Enn pwin exklamasion servi alafin enn fraz ou enn mo ki inplik enn leta (kontan, sagrin, etone, etc).
‘?’ (pwin interogasion)
Enn pwin interogasion mark lafin enn kestion.

2. Kopie enn fraz ou enn mo depi dan extre
   ki fini par enn pwin exklamasion.
______________________________________
3. Kopie enn fraz depi dan extre ki fini par enn
   pwin interogasion.
______________________________________

4. Met ‘.’ dan sa text-la.
David enn garson wit-an Li abitie al zwe foutborl apre lekol So kamarad Kevin abitie zwe avek li Zot vwazin
________________________________________________________________
________________________________________________________________
________________________________________________________________
5. Servi ‘!’ / ‘.’ dan sa dialog-la.
• Bonzour Mo espere to bien
• Wi Mo bien Extra sa dimounn-la
• Wi Li pran nou plas
________________________________________________________________
________________________________________________________________
________________________________________________________________





36 / paz trannsis
 Not pou profeser
Aktivite 2-3
- Lir definision ki ena dan sak ankadre.
- Oralman, donn enn lexanp depi dan extre.
- Ekrir repons-la dan lepas ki finn done.
- Enn travay adisionel ki kapav fer, reget text konpreansion ki finn fer presedaman e rod bann fraz avek sa bann sign ponktiasion-la. Obzektif
Servi bann sign ponktiasion dan enn fason aproprie.
Prosedir
Lir text-la enn premie tan.
Idantifie bann posibilite lafin fraz.
Redir bann fraz-la oralman e mansione si bizin met pwin ou pwin exklamasion ou pwin interogasion.
Aktivite 4-5
- Re-ekrir text-la avek so pwin ou pwin   exklamasion ou pwin interogasion.
- Relir text-la pou verifie si li ena sans e si   bann ponktiasion finn bien plase.
- Sa travay-la kapav fer an trwa group e fer   sak group prezant zot travay. Lezot de   group dir si li bon ou pa. Lekritir

6. Itiliz ‘?’ /‘.’ /‘!’ dan sa ti text-la.
Zordi Lindi Ani finn lev tar So mama kriye li
- Ani Eski to pa pou al lekol
- Wi mami Mo leve la
Ani degaze al prepar li
- Ma Mo pa pe trouv mo sak Kot li ete
Finalman, Ani met li an-rout pou al lekol
________________________________________________________________
________________________________________________________________
________________________________________________________________
________________________________________________________________
________________________________________________________________
________________________________________________________________
________________________________________________________________
________________________________________________________________
________________________________________________________________
________________________________________________________________


37  / paz trannset
Not pou profeser
Aktivite 6
- Re-ekrir text-la avek so pwin ou pwin   exklamasion ou pwin interogasion.
- Relir text-la pou verifie si li ena sans e si   bann ponktiasion finn bien plase.
- Sa travay-la kapav fer an trwa group e fer   sak group prezant zot travay. Lezot de   group dir si li bon ou pa.Evaliasion


Enn marsan malonet
Enn zour, ti ena enn marsan dile ki ti finn vinn ris, me dan enn fason malonet 1
. Toulezour, li ti pe al vann dile dan enn vilaz. Li ti bizin travers enn larivier pou al dan sa vilaz-la. Alor, li ti pe melanz delo larivier ek dile avan li al vande. Sa ti permet li fer boukou profi
2
.
Pou maryaz so garson, li desid pou pran tou kas ki li finn gagne an profi pou al aste bann zoli linz bien ser ek bann bizou pou so fami. Li ti ena telman kiksoz, ki sa ti bato ki li ti ena pou travers larivier-la ti pe deborde ar bann sak ek bann bwat.
Enn kou, bato verse e tou so bann sak ek bwat tom dan larivier. Enn ti moman mem, tou fini koule, disparet dan fon. Malerezman, nou pov ti marsan pa konn naze. Li asiz lor rebor bato li plore. Li tann enn lavwa dan larivier dir li:
• Tou seki to finn perdi, de tout fason to pa merite. Tousala, to finn aste sa ar larzan mal gagne. Fode pa to plore.
Enn readaptasion zistwar Honesty is the best policy.
1
 Ki pa onet
2
 Benefis an form kas.

1. Mo reponn sa bann kestion-la.
a. Ki travay sa misie dan zistwar-la fer?
________________________________________________________________
________________________________________________________________
b. Kouma eski li gagn profi?
________________________________________________________________
________________________________________________________________



38 / paz trantwit Evaliasion

c. Kifer li pa finn reisi regagn seki finn tom dan larivier?
________________________________________________________________
________________________________________________________________
d. Kifer sa lavwa-la dir li ki fode pa li plore?
________________________________________________________________
________________________________________________________________
2. Mo met sak lalis mo dan lord alfabetik.
a. difil, papie, lakol, lafisel, baton.
________________________________________________________________
b. Vanessa, Leo, Tizan, Ton Mame, Tikoulou, Kwik.
________________________________________________________________
c. kouk-kasiet, lamarel, kanet, lapli-laponp, servolan, sapsiway
________________________________________________________________
3. Mo met ‘.’ / ’?’ / ’!’ dan ou alafin bann fraz.
a. Zordi, Mis Sonia pou travay lor Sapit 2
b. Eski to pe vinn lekol demin
c. Ayo       Enn zoli sak sa
d. Kifer to pe plore      To mama pou vini la
e. Demin Lindi      Ayo      Eski pou bizin lev boner pou al lekol





39 / paz trantnefEvaliasion

4. Mo gete si verb-la finn bien ekrir. Mo re-ekrir text-la e mo koriz
   bann verb ki finn mal ekrir.
Enn zour, enn lerwa dir so bann dimounn ki li anvi manze enn bon laviann serf. Alor, tou so bann saser deside pou ale lasas serf. Kan zot pe rode-rode, zot trouve enn serf ki finn tase dan enn fatak. Zis kouma zot pou ale touye li, serf-la koze ar zot.
• Pa touye mwa! Mo enn prins mwa. Enn sorsier ki finn zete enn sor lor mwa.
Bann saser-la tire serf-la e zot amene li kot lerwa. Mazisien sato tire sor lor sa
prins-la e lerwa deside pou fer prins-la marye avek so tifi laprinses.
________________________________________________________________
________________________________________________________________
________________________________________________________________
________________________________________________________________
________________________________________________________________
________________________________________________________________
________________________________________________________________
________________________________________________________________
________________________________________________________________
________________________________________________________________
________________________________________________________________
________________________________________________________________



40 / paz karantBann obzektif sapit
- Ekout enn zistwar avek atansion
- Devlop kapasite pou lir diferan tip text: interview, fab
- Anplway bann sign ponktiasion avek pertinans
- Servi dan enn fason apropriye “x/ks/gz”
- Rekonet enn klas mo: pronom, determinan
- Rekonet bann eleman enn lantre diksioner
- Devlop kapasite memorizasion
- Aprann poz enn kestion ouver Lamer an danze
 Sapit
3


41 / paz karant-e-enn- ‘Piksi’, enn petrolie, an gran difikilte pre kot Lil Plat dan Lenor Moris apre ki li finn fer nofraz pre ar brizan. Vanessa ek Leo sirsote kan zot tann sa nouvel-la lor radio. Toulede ti pe profit sa zour konze piblik la pou bwar enn bon dite ansam. - Ogmant son silvouple! Mama Vanessa dir anmemtan.
Aster nou tann bien saki prezantater-la pe anonse:
- Tou bann marin sin-e-sof e zot finn fini re-anbarke lor enn lot bato par bann Coast Guard. Lakok petrolie finn kase e so kargezon
1
 pe devers dan nou lamer. Sa pe fer boukou dega. Pandan ki nou pe koz ek zot la, plis ki 100 tonn delwil lour
2
 finn form enn mare nwar lor lamer kot bato-la pe koule.
Toule-trwa kontign ekout sa flash-info
3
-la. Zot soke ek atriste pou nou lamer. Zot realize ki deplizanpli lamer an danze.
- Nou ena enn oseanograf
4
 Minister Lanvironnman avek nou dan stidio.
Bonzour Misie Oskar, ki ou reaksion konsernan sa nofraz-la ek sirtou polision
5
 ki
li pou amene?
-Bonzour! Mo ti bien tris kan mo finn tann sa nouvel-la. Deziem fwa nou pe viv enn dram parey e li vremem inkietan parski nou lamer pe polie
6
.

Kestion Oral:
1. Ki finn arive dan lenor Moris?
2. Kifer Vanessa ek Leo pa finn al lekol?
3. Kouma enn mare nwar finn forme lor lamer?


42 / paz karannde- Ki linpak sa katastrof-la pou ena lor nou lamer?
- Ou kone, delwil lour enn danze sa. Li pou detrir nou lafonn.      - Detrir nou Lafonn? Explik nou dan ki manier silvouple. - Sa petrol-la kontenir plis ki 1000 prodwi simik. Tou bann espes ki dan lamer pou mor: bann pwason, koray ek mem bann zwazo marin. Si enn zanimo manz enn lot zanimo ki finn mor akoz sa delwil-la, alor li ousi pou anpwazone e finalman pou mor. - Sa pou bien afekte nou lamer alor.
- Wi, nou ekosistem
7
 marin an danze. - Sa petrolie-la, li pou res dan lamer mem?
- Wi! Parski li tro andomaze e li enn pli gro risk si nou al tir li. - Eski li pa pou polie lamer-la plis? - Non, parski nou ena enn lekip ki pe aspir delwil ki dan bato-la ek avek letan li pou vinn lakaz bann pwason.
- A! Dakor! Me ki pou fer avek sa mare nwar-la? Eski pou les li koumsamem?
- Petrol flote lor delo, alor bann otorite konserne pou netwaye, me li bien difisil.
- Komie letan sa kapav pran?
- Li depann lor boukou zafer: siperfisi ki pou bizin netwaye, letan ki pe fer ek sirtou kalite delwil ki finn fane.
Kestion Oral:
1. Ki bann problem sa petrolie-la pou koze?
2. Kifer pa pou kapav retir sa bato-la depi lamer?
3. Ki sann-la pou netway petrol ki pe flote lor delo?




- Li bien nosif pou nou lamer alor! Me nou trouve ki nou lamer pe soufer akoz lezot zafer ousi.
- Wi e li malere! Losean pa epargne avek tou sa bann dega-la. Bann dimounn zet zot delo pizwar, lizinn zet zot delo kontamine, san bliye ki bann lapintir ki servi pou bann bato bien toxik. Ousi kan netway bato lor lamer, bann prodwi simik al dan delo ek afekte nou ekosistem. Ena ki pe mem detrir bann koray. 

43 / paz karanntrwa- Ki bann mezir ki bizin pran?
- Pou koumanse bizin sansibiliz
8
 popilasion, depi zanfan ziska so gran dimounn. Nou kapav fer sa atraver lekol, bann piblisite, bann kozri. Enn lot mezir se fer lalwa vinn pli sever. Si sak dimounn fer enn ti zefor alor nou pou kapav sov nou trezor. - Misie Oskar, mo remersie ou pou ou intervansion
9 ek bann ransegnman ki ou finn donn nou. - Mersi e orevwar.
Vanessa ek Leo, ki ti pe ekoute avek atansion, konpran ki se ousi zot devwar pou protez losean.
Mo difisil
1. kargezon: marsandiz ki transporte dan bato ouswa avion.
2. delwil lour: petrol ki pa rafine.
3. flash-info: enn informasion rapid konsernan enn evennman spesial lor televizion ou radio.
4. oseanograf: enn dimounn ki spesialize dan letid bann losean ek tou zafer ki relie ar zot.
5. polision: degradasion lanvironnman par bann salte, lafime ek sibstans simik dan ler, later ek delo.
6. polie: degrad lanvironnman. Aksion zet salte ouswa prodwi simik. 7. ekosistem: enn lansanb bann organism ki viv dan enn lanvironnman.
8. sansibiliz: fer dimounn pran konsians enn fe.
9. intervansion: pasaz lor radio ou televizion.



44 / paz karannkat1. Anou reponn sa bann kestion-la dan kaye.
a) Ki nouvel radio pe anonse?
b) Kifer petrolie-la pe koule?
c) Ki travay Misie Oskar fer?
d) Ki bann kiksoz ki afekte nou lamer?
e) Ki zafer pou vinn lakaz pwason?
f)  Kouma Vanessa ek Leo reazir apre sa informasion-la?
a) Komie personaz ena dan sa text-la?
b) ‘Piksi’, enn petrolie, an gran difikilte dan Lenor Moris    apre ki li finn fer nofraz pre ar brizan.” - Lalinn 1 depi    pasaz. Ki sann-la pe dir    sa fraz-la?
c) Toule-trwa kontign ekout sa flash info-la. Ki sa trwa    dimounn-la?
d) Li bien nosif pou nou lamer. Ki Li pe reprezante?

 Aktivite Konpreansion
2. Mo reper:




 Konpreansion

3. Relie sak dialog avek so personaz. 



“Ogmant son Vanessa.”
“Ou kone, delwil lour enn danze sa.  Li  pou  detrir  nou  lafonn.”           “Ki bann mezir kibizin pran?”animater
Mama Vanessa
Misie Oskar


45 / paz karannsink
Not pou profeser
Aktivite 1
- Zelev lir konsign.
- Pou evalie konpreansion zelev, Profeser demann zelev ki bizin fer dan sa aktivite-la.
- Travay bann kestion oralman.
  Zelev lir kestion ek zelev reponn kestion. Si zelev pe gagn difikilte, profeser intervenir pou ed zelev.
- Zelev travay kestion dan kaye.
- Verifie kaye zelev pou evalie konpreansion.
Aktivite 2
- Zelev lir konsign.
- Pou evalie konpreansion zelev, Profeser demann zelev ki bizin fer dan sa aktivite-la.
- Zot indantifie bann fraz inportan dan text apre enn lektir aprofondi.
-  Zelev lir kestion ek zelev reponn kestion. Si zelev pe gagn difikilte, profeser intervenir pou ed zelev.
Aktivite 3
- Zelev lir konsign.
- Profeser demann zelev explike ki bizin fer dan sa aktivite-la.
- Zelev lir sak fraz ek propoz enn mo pou konplet fraz-la.
- Not tou propozision zelev lor tablo. - Verifie si bann personaz-la dan pasaz.
- Analiz sak mo pou gete ki sak personaz pe dir.5. Mo reponn enn interview
Konpreansion




Bonzour, prezant tomem?
Ki to panse lor nou lamer?
_____________________________
__________________________________________________________
_____________________________




Ki to fer pou gard lamer ek laplaz prop?

_____________________________
_____________________________




46 / paz karannsis
 Not pou profeser
Aktivite 5
- Met bann zelev an binom. - Donn sak de zelev enn personaz (enn poz kestion ek enn lot reponn)
- Donn zot 10 minit pou prepar zot e vinn prezante devan klas. - Apre zot kapav re-ekrir repons dan liv. Gramer
Marsan kalaminndas
Misie Wit ek Sink ti pe marse bor lamer kan zot trouv enn marsan kalaminndas. Zot kriye li.
   - Bonzour marsan. Donn mwa sa kalaminndas-la.
   - Bonzour mo bann kamarad, ki zot pe fer isi?    - Nou pe rod de-trwa kokiyaz, me pa pe gagn nanye.
Ki finn arive zot krwar, misie Wit ti pe rod kokiyaz dan larad Port-Louis. Ki ete enn ‘pronom’?
Enn pronom se enn mo ki ranplas enn nom ou enn group nom dan enn fraz.
Exanp: Misie Wit pe galoupe.
  Li pe galoupe.

1. Mo dir pou ki personaz sa de pronom-la pe
fer referans.
a. Zot [lalinn 1] - _______________________
b. Nou [lalinn 6] - _______________________
2. Mo ekrir enn fraz avek sak pronom.
a. Mo   - ______________________________
b. To   - ______________________________
c. Li    - ______________________________
d. Nou - ______________________________
e. Zot  - ______________________________
f. Bann-la - ___________________________






47 / paz karannset
Not pou profeser
Obzektif
Idantifie enn pronom dan enn fraz
Prosedir
Zelev lir text Marsan kalaminndas. Fer enn revizion lor bann seans ki ti fer avan. Fer enn analiz sa text-la. Dan sa text-la, fer bann zelev konte:
i. komie mo ena.
ii. komie verb ena.
iii. komie fraz ena.
iv. komie paragraf ena.
v. Komie sign ponktiasion ena.
Montre zelev konte kouma kont enn text an term lalinn. Fer zelev nimerot sa text-la an term lalinn. Ekrir L1 kot lalinn 1 koumanse, ekrir L2 kot lalinn 2 koumanse. Fer parey pou text-la an antie.
Aktivite 1
Li rekomande pou repran seki ti fer dan liv Grad 3, Volim 1, Pronom Personel – Mo,
To, Li.
Explik zelev pronom nou ek zot.
Nou – Referans kan mo pe koze lor nom enn group dimounn ki ansam avek mwa.
Zot – Referans enn group dimounn avek ki mo pe koze.
Bann-la – Trwaziem personn pliryel.
Aktivite 2Gramer

3. Mo rekiper bann determinan ki ena dan text
   “Marsan kalaminndas” ek mo ekrir zot dan
   kaz ki trouv anba.
Determinan
LalinnArtik indefiniArtik defini
L 1______________________
L 2______________________
L 3______________________
L 4______________________
L 5______________________
L 6______________________
L 7______________________
L 8______________________


Ki ete enn ‘determinan’?
Enn determinan se enn mo ki nou plase avan ou apre enn nom pou donn plis linformasion lor li.
Exanp: Misie pe marse.  [Artik -Ø]
     Enn misie pe marse.  [Artik indefini - Enn]
       Misie-la pe marse  [Artik defini - la]

4. Mo azout ‘ - ‘ kot bizin dan sa bann fraz-la.
a. Sorsier la pe rod manz Tizan.
b. Donn mwa sa mang rouz la.
c. Kas sa frisiter ki lao la pou mwa.
d. Misie la pe rod so kasket.
e. Ton Piko finn donn mwa pwason la.



48 / paz karantwit
 Not pou profeser
Obzektif
Reper enn determinan dan enn fraz
Prosedir
Enn misie pe marse. Demann zelev ki sann-la pe marse. Les zelev lib pou reponn. Aksepte tou repons. Fer enn miz-an-komin bann repons. Soulign bon repons lor
tablo. Enn misie pe marse. Poz zelev enn
lot kestion. Ki misie ki pe marse? Eski nou konn misie ki marse la? Ki mo dan fraz ki indik nou ki nou pa konn misie-la?
Ena plizier kategori determinan, me dan enn premie tan, explik zelev 2 kategori determinan: Artik indefini, artik defini.
Artik indefini – Kan determinan-la plase avan nom.
Exanp: Enn misie. Artik indefini ‘Enn’ plase avan misie. Dan sa ka-la, nou pa kone ki sa misie-la sa.
Artik defini – Kan determinan-la plase apre nom.
Exanp: Misie–la.
Artik defini ‘la’ plase apre misie. Dan sa kala, nou konn misie–la.
 Itilizasion ‘–’
Kan ‘la’ plase zis apre nom, nou met enn ‘–’ ant nom ek ‘la’. Me kan la plase apre enn azektif, nou pa met ‘–’
Exanp: Sa sez – la.  Sa sez ble la. Vokabiler

Reponn bann kestion dapre paz diksioner ki finn done lao.



1. Bann definision lor paz-la konsern mo ki koumans avek ki let?  _____________
2. Dan paz-la, ki mo ki vinn avan?
a. dantie – ___________________    b. danzere– ___________________   c. dantision - ___________________
3. Ki mo ki vinn apre:
a. dapre - ___________________    b. dantel - ___________________    c. dantifris - ___________________


49 / paz karantnefVokabiler

4. Met enn lakrwa dan kolonn apropriye.

moavan sa paz-ladan paz-laapre sa paz-la
danzere×
dat
danter
dahi
dantis
dayri
danser
diplon


lantre
tradiksion Fransetradiksion Angleklas gramatikaldefinision mo
prononsiasion


Dan diksioner, kapav ena plizier lantre pou mem mo. Savedir ki mo-la kapav ena plizier sinifikasion. Lerla, nou trouv ‘1’, ‘2’, ‘3’, etc. akote ar mo-la pou nou konpran ki kantite lantre sa mo-la ena.
Klas gramatikal, normalman, nou trouv li dan form enn abreviasion. Ala enn parti lalis bann abreviasion ek zot sinifikasion:
n. – nom         adv. – adverb
v. – verb         pron. – pronom
az. – azektif       prep. – prepozisionexanp


50 / paz sinkant Vokabiler

6. Konplet tablo-la dapre paz diksioner ki finn done lor paz.
7. Kifer ena 2 lantre pou ‘dantle’ ek ‘daplon’?
 5. Dan mo kaye, mo reponn bann kestion anba dapre sa extre    diksioner la.







a. Ki mo ki finn defini?
b. Ki so klas gramatikal?
c. Kopie so definision.
d. Ekrir exanp fraz ki finn done?
e. Ekrir enn fraz avek mo-la.
f.  Kouma ekrir mo-la an Franse ek an Angle?

nomverbazektifadverbprepozision
dantel
daplon
________________________________________________________________
________________________________________________________________ ________________________________________________________________
________________________________________________________________




51 / paz sinkant-e-ennVokabiler

dantle1
dantle2
daplon1
daplon2
klas gramatikal
definision
Tradiksion /
ekivalan
an Franse
Tradiksion /
ekivalan
an Angle
Eski ena enn diferans ant nimero 1 ek nimero 2 oubien zot ena mem sinifikasion?

Dan diksioner, kan enn mo ena plizier sinifikasion oubien ena diferan klas
gramatikal, lerla nimerot bann mo-la.  Bann diferan sinifikasion-la vinn kler kan met zot dan diferan kontext.

52 / paz sinkanndeKan servi “ x / ks / gz “?
Servi ‘x’ dan tou bann ka kot ena son [gz] sof dan sigzere.
Exanp: exazere, exagonn
Servi ‘x’ dan bann mo kourt kot ena son [ks].
Exanp: tax, boxe
Ena bann ka, kot bann mo-la ekrir avek ‘ks’ pou bann rezon klarte ek lizibilite.
Exanp: aksepte, perfeksion
 Lortograf
1. Mo swazir bon repons pou sak zimaz.
a. fax
b. faks
c. legan laboks
d. legan labox
e. dexi
f. deksi
f. taksi
g. taxi







53 / paz sinkanntrwa
Not pou profeser
Obzektif
Itiliz x / ks / gz pou ekrir bann mo
Prosedir
Ekrir sa bann silab-la lor tablo:
ax, ex, ix, ox.
Demann zelev lir sa bann silab-la ek rod bann mo kot ena sa bann son-la. Exanp: fax, tax, box, mixtir, labox. Explik zelev ki ‘x’ ek ‘ks’ ena mem rezonans fonetik dan kreol morisien. Par exanp, fax ek faks lir parey.
Dan mem perspektiv, ‘x’ ek ‘gz’ ena mem rezonans fonetik dan kreol morisien. Par exanp, lexame ek legzame lir parey. Servi ‘x’ dan tou bann ka kot ena son ‘gz’ sof dan sigzere.
Exanp: Exazere, Exagonn
Servi ‘x’ dan bann mo kourt kot ena son ‘ks’.
Exanp: Tax, Boxe
Ena bann ka, kot ‘ks’ pou inpoz li pou bann rezon klarte ek lizibilite.
Exanp: Aksepte, Perfeksion
Nou servi ‘xs’ dan bann ka pou fasilit lektir.
Exanp: exsiteLektir

Enn lartik Jean Maurice Ravina, siantis Marin, Rodrig.
Nou lagon bien ris ek donn nou boukou resours kouma pwason, ourit ek krab. Sa bann zanimo-la viv dan trwa ekosistem bien inportan ek anmemtan frazil ki nou bizin proteze notaman resif koray, zerbie ek manglie. Sa trwa abita-la azir kouman bann abri kot bann tipti pwason ek mem seki gro gagn zot manze, ponn ek kasiet depi bann predater. Si pena koray, zerbie
1
 ek dan serten ka manglie dan lamer, nou pa pou gagn pwason pou lapes. Bann danze ki menas nou lamer menas sirtou koray, zerbie ek bann piti pwason. Parmi sa bann danze-la, ena sirtou:
Lapes intansif
Zordi ena tro bokou peser dan lagon. Kan zot marse oubien kan zet kazie, zot
andomaz bokou koray. Bann peser-la parfwa lapes piti pwason ousi ek sa li anpes popilasion pwason grandi dan lagon.
Sanzman klimatik
Avek bann tanperatir delo tro elve oubien kan soley briye tro for, koray afekte ek li blansi, lamem li pli fasil kase oubien mor.
Maladi
Kan nou zet bann delo sal dan lamer, sa ankouraz devlopman maladi koray ek alafin koray-la vinn frazil ek mor.
Lerozion
Kan enan lavalas
2
, bokou later desann dan lamer. Sa later-la ek bann debri reste an sispansion dan delo ek anpes lalimier soley ariv lor koray, alg ek zerbie. Sa trwa
organism-la bizin lalimier soley pou viv, donk kan later ariv dan lamer, bann alg, koray ek zerbie kapav mor.

 




   
manglie
    
koray
   
     
zerbie
 1. Zerbie: enn espes vezetal marin ki form enn labri pou bann espes marin kouman pwason
2. Lavalas: enn inondasion ki kapav provoke par gro lapli.
 Lamer Rodrig an danze

54 / paz sinkannkat Lektir

Enn interview Sameer Kaudeer depi Reef Conservation (Moris) P(Pascal): Bonzour Sameer. Mo apel    Pascal. Aktielman mo pe    fer enn resers lor koray    dan Moris. Avan tou, eski    ou kapav prezant oumem?
S(Sameer): Bonzour. Mo apel Sameer    Kaudeer, ‘Education and    Training Coordinator’ dan   Reef Conservation.
P:  Ki manier bann resif forme?
S:  Koray forme par bann ti zanimo  ki apel “Polyps”. Sa  bann ti zanimo-la prodir  enn skelet an kalker a
 lexteryer e ki dir. Nou  apel koray ki zot forme    bann koray dir. Zot form enn  baryer ki nou apel resif.  Resif
 protez nou lakot ek li enn lakaz  pou bokou zanimo marin. Bann  resif kouver apepre 1% bann  lose an ek siport apepre 25% lavi  marin, avek parmi bann pwason.
P:  Komie letan resif pran pou
 li forme?
S:  Resif pran par dizenn milion lane  pou forme.
P:  Ki laz bann resif Moris ena?S: Moris enn ti lil volkanik ki finn  forme apepre 8 a 12 milion lane  de sela. Resif koray finn forme  inpe pli tar. P: Eski tou bann resif Moris ena  mem laz?
S: Non. Dabor bann koray finn  grandi dan bann landrwa kot pa  ti ena bokou profonder dilo pou  form bann ‘Resif Frangeant’.  Apre bokou letan enn parti sa  ‘Resif Frangeant’ finn vinn enn  ‘Resif Baryer’.
 Zis ver lamer Grand Port ek
 Mahebourg ki nou trouv sa
 kalite resif-la. Lezot plas
 nou ena ‘Resif Frangeant’.  Lespas lamer ant enn resif ek  lakot, nou apel li enn lagon. Ena  plas otour Moris kot nou pena  resif e donk pena lagon ousi.
P: Eski nou resif an danze?
S: Wi. Nou resif pe deteryore. Pe  ariv sa akoz polision depi later  ek ousi dan lamer. Ena ousi  lank  bann bato ek serten metod
 lapes ki detrir zot. Sanzman
 klimatik ousi enn bann fakter ki  afekte koray.

55 / paz sinkannsinkLektir
P: Eski sa ena enn linpak lor  lekonomi?
S:  Biensir. Si pena koray, bann  pwason pena lakaz. Donk bann  peser pa gagn zot lavi. Li mem  afekte lindistri touristik akoz si  pena resif pena laplaz. Ek si  pena laplaz, touris diminie.  P: Ki Reef Conservation pe fer pou  konsiantiz bann zanfan lor sa  bann danze-la?
S:  Ena bann materyel ki nou finn  devlope pou met dan bann lekol.   Nou finn ousi form bann
 profeser lor kouma pou servi sa  bann materyel-la. Nou finn fer  boukou sansibilizasion dan bann  lekol ek nou pe kontinie fer li  atraver nou karavann mobil
 Bis Lamer. P: Sameer Kaudeer mersi. Eski ou  ena enn mesaz pou pas   bann zanfan dan lekol?
S: Nou lamer ek nou resif aport  nou boukou bon kiksoz: li donn  nou pwason, touris vinn profit  nou zoli laplaz. Si nou pa pran  kont, nou riske perdi tousala.  Nou bizin pa polie, par exanp  pas zet nou bann salte bonavi
 ni. Anou pran kont avan
 li tro tar. 
Enn interview
Enn interview se enn text dan form kestion/repons. Ena enn dimounn ki poz kestion e enn lot ki reponn. Dan text konpreansion, Vanessa ek Leo ti pe ekout enn interview lor radio. Souvan ousi, nou trouv bann interview lor zournal ou dan bann magazinn.

56 / paz sinkannsis Lektir

Korbo ek Renar
Konper Korbo ti finn kokin enn fromaz
Li mont lao enn pie
Fromaz dan so labek
Mo krwar li ti ape rod enn plas
Kot li kapav asize
Manze trankil
Konper Renar pase
Li santi loder fromaz
Sa ki li kontan
Li lev latet
Li dekouver Konper Korbo
Lao dan feyaz
Li dir dan so leker
RENAR
Ki mo pou fer pou gagn sa bon manze-la
Mo pa konn anvole
Mo pa konn mont lor pie
Les mo fer mo politik
Mo esey kouyonn li ek enn koze an parabol kouma avoka
Bonzour gran misie
Sa kapav dir ou enn zoli garson
Sa kapav dir ou enn bel dimounn
Si ou lavwa ousi zoli ki plim ou lezel
Dan sa ka-la nanye pou dir
Oumem lerwa zwazo dan tou sa danbwa-la
Kouma Konper Korbo tann sa
Li vir so lizie
Li dres so lekor
Li ouver so labek pli gran ki li kapav pou li fer so fanor
Ay ay ay
Fromaz tom anba
Renar souk li
Li dir
RENAR
Mo bon ti kamarad
Les mo aprann ou enn kiksoz Bon bagou1  sap lavi
Apre sa li azoute an foutan
RENAR
So loder bien bon
So gou
Taler mwa kone mwa dir ou
Konper Korbo anvole, ale vant vid
Letansa so lespri ouver
KORBO
Zame mo pou ekout tou sa bann lorater-la
Zot tou kouyoner
Abin ena kamarad koumsa
Pou zot gagn ou
Zot invant tout sort kalite zistwar
Zot pas bien dimiel ar ou
Zot anpay ou
Met ou dan mize
Ek enn ti letiket
Par anba ki dir
Sa ki apel enn zwazo
_________________ 1 Kapasite koze ek fasilite.
Adaptasion fab “Korbo ek Renar”, Jean de la Fontaine par Marcel Poinen ek Henry Favory.



57 / paz sinkannset
Not pou profeser
Aster ki bann zelev pe koumans abitie ar lir diferan tip tex, nou pe propoz dan sa sapit-la introdir fab. Ki ete enn fab?  Enn fab se enn tex kourt, souvan dan form enn poem, ki donn bann zanimo bann karakter imin. Alafin enn fab, nou ena enn moral. Sa moral-la permet nou rekonet bann defo bann imin ek ousi moral-la met nou an-gard lor sa bann defo-la.
Prosedir:
1. Lir fab-la avek bann zelev
2. Propoz 2 zelev pou fer Konper Korbo ek Konper Renar
3. Gagn enn diskision dan klas lor moral zistwar-laLekritir

Aprann sa kourt text-la par ker e rekopie li dan to kaye.



Pandan vakans, mo kontan al lamer avek mo bann kouzin ek kouzinn. Nou ariv laba bien boner pou ki nou kapav gagn enn bon plas anba filao. Nou pou naze, zwe boul, manz fri konfi ek sirtou manz sorbe ek bwar dilo koko. Kan finn ariv ler pou nou retourn lakaz, nou zet tou nou salte dan poubel, nou ramas tou nou bagaz ek nou al atann bis pou retourn lakaz. 

Poz kestion (Deziem parti)


AZORDI BOUKOU KORAY PE MOR DAN NOU LAMER. KI TO KONE LOR POLISION LAMER?

SA ENN GRO PROBLEM, LEO. AZORDI, KAN NOU KOZ POLISION LAMER, NOU PE KOZ BOUKOU ZAFER. NOU KOZ DELWIL BATO, DELO SAL BANN LIZINN, SALTE KI DIMOUNN ZETE.


58 / paz sinkantwit
 Not pou profeser
Pou devlop kapasite memorizasion bann zelev, li inportan ki zot gagn enn lantrennman pou memoriz bann fraz ek ousi text kourt.
Kouma pou prosede:
1- Lir text-la ar bann zelev.
2- Fer enn lektir pli lant fraz par fraz.
3- Demann bann zelev lir text-la zot tousle omwin 3 fwa.
4- Fer zot ekrir san gete enn fraz par enn fraz dan zot kaye.
5- Fer zotmem koriz seki zot finn bliye.

Not pou profeser
Dan sapit presedan, nou finn travay lor kestion ferme. Dan sa sapit-la, nou pou travay lor kestion ouver. Rapel bann zelev kifer nou poz bann kestion: pou gagn linformasion, pou gagn explikasion oubien pou exprim enn zizman valer.
An zeneral nou poz enn kestion ouver pou gagn enn repons qui permet nou konpran pli bien. Par exanp:
KIFER > Kifer bann pwason pe mor dan nou lamer?
KI > Ki to panse lor polision nou lamer? Lekritir

Trouv kestion ouver ki finn poze.
Kestion:
________________________________________________________________
________________________________________________________________
Repons: Kapav al dan bann lekol pou explik bann zanfan ki bizin protez nou lamer.
Kestion:
________________________________________________________________
________________________________________________________________
Repons: Nou bann koray pe mor parski ena boukou delo sal ki devers dan lamer.
 Enn kestion ouver se enn kestion kot repons-la al an detay. Sa tip kestion-la permet dimounn ki pe reponn donn so lopinion oubien donn enn explikasion.

59 / paz sinkantnefEvaliasion
Likou Ziraf
Lontan, bien lontan, ziraf so likou ti kourt. Mem so lapat ti kourt. Enn zour, bann zanimo lafore finn desid pou zwe kouk-kasiet. Zako pretann
1
 ki li pou reisi trouv tou bann zanimo.
Alor, tou bann zanimo galoupe pou al kasiet. Yev rant anba enn ta fey, lion mont lor enn pie, serpan rant anba ros me ziraf pa pe gagn enn bon plas pou li kasiet. Li trouv enn trou dan enn pie e li esey rant ladan. Me so likou finn tas dan trou-la. Li esey rise, rise, me par limem li pa pe kapav tir so likou. Alor, li koumans kriye:
- O sekour! O sekour! Mo likou finn tas dan pie!
Kouma bann lezot zanimo tann li pe kriye, zot sorti. Zot trap so lapat e zot esey ris li. Telman zot pe ris for, so lapat ek so likou finn koumans vinn long. Ala kouma zordi ziraf ena long likou ek long lapat.
1 Fer sanblan.

1. Mo reponn sa bann kestion-la.
a. Dapre twa, kifer zako pretann ki li pou reisi trouv tou bann zanimo?
________________________________________________________________
________________________________________________________________
b. Ki bann zanimo ki ti pe zwe kouk-kasiet?
________________________________________________________________
________________________________________________________________
c. Kifer ziraf pa pe reisi tir so likou par limem?
________________________________________________________________
________________________________________________________________
d. Eski sa zistwar-la vre? Kifer?
________________________________________________________________
________________________________________________________________




60 / paz swasant Evaliasion

2. Mo ranplas bann mo ki souligne par bann pronom.
 a. Mo mama ek mwa pou al Port-Louis demin.
________________________________________________________________
b. Leo, Vanessa ek Tikoulou ti al rod dodo.
________________________________________________________________
c. Kifer twa, to frer ek to ser pa vinn lakaz demin?
________________________________________________________________
d. Ton Mame ti kontan anvol servolan kan Ton Mame ti tipti.
________________________________________________________________
3. Mo re-ekrir mo ki souligne avek determinan ‘-la’
a. Enn servolan pe anvol pre ar difil kouran.
________________________________________________________________
b. Enn kamion so larou finn eklate.
________________________________________________________________
c. Mo pe ed enn garson.
________________________________________________________________
d. Enn misie ti vinn lekol pou montre kouma fer servolan.
________________________________________________________________






61 / paz swasant-e-ennEvaliasion

4. Mo ekrir bann kestion ek bann repons ki manke.
 Enn interview Mis Sonia
Komantater: __________________________________________________
Mis Sonia:   Bonzour! Mo apel Mis Sonia e mo travay lekol Helvetia
   Government School.
Komantater: Ki klas ou fer dan sa lekol-la?
Mis Sonia:  __________________________________________________
Komantater: __________________________________________________
Mis Sonia:   Mo de meyer zelev apel Vanessa ek Leo.
Komantater: Mis Sonia mersi pou ou bann repons. Eski ou ena enn mesaz      pou pas bann zelev ki pe ekout nou?
Mis Sonia:   Wi! Mo demann bann zelev ekout zot profeser bien e fer tou zot    devwar. Mersi bokou.




62 / paz swasanndeBann obzektif sapit
- Ekout enn zistwar avek atansion
- Devlop kapasite pou lir diferan tip text: sante
- Anplway bann sign ponktiasion avek pertinans
- Servi dan enn fason apropriye “i”, “y”
- Rekonet bann mo singilie ek pliryel
- Reper Group Nominal (GN) dan enn fraz
- Klasifie bann mo selon bann tem
- Konpran kronolozi enn text: reper bann konekter letan Lamer enn danze
 Sapit
4

63 / paz swasanntrwaSa zour-la, Vanessa ek Leo ti al lapes avek Tizan. Tizan ti ena enn pirog ek
detanzantan, li ti pe al may karang dan labe Grande Rivière. Vanessa ek Leo ti
vremem kontan parski samem premie fwa zot ti pe al lapes lor bato. Zot ti deza lapes lor ros, me Vanessa pa ti tro kontan parski li ti trouv sa long ek fatigan.
Tizan ti fini prepar tou seki bizin pou lapes: golet avek so floter, lamson dan bout lalinn ek labwet. Ti zis ena pou mont dan bato ek ale. Kouma Vanessa ek Leo arive, Tizan akeyir zot ek dir zot pran plas dan bato. Tizan lev lank, pran so gal ek dousman-dousman, pirog-la koumans glise ver lelarz.
Tizan ti konn enn zoli baz dan bout labe Grande Rivière kot bann pwason mord lamson fasil-fasil. Se laba mem ki li ti pe amenn zot lapes. Leo kros enn bout labwet dan so lamson ek li avoy so lalinn lwin dan delo. Ep! Pa mem 2 minit, li trouv bouson ki finn atas ar so lalinn koumans koule. Leo ris enn kout sek lor so golet ek trouv enn gro viel gri pe bouz-bouze dan bout lamson:
- E ki to dir Vanessa, get sa zoli viel mo finn maye la! - E extra sa! Pli fasil gagn pwason isi ki kan res lor ros enn lazourne! Vanessa reponn.



Kestion Oral:
1. Kot Vanessa pa ti kontan al lapes?
2. Ki sann-la ti pe diriz bato?
3. Kifer bouson dan lalinn Leo koule?


64 / paz swasannkatToule-trwa zanfan ti kontan. Zot ti pe tir zoli-zoli pwason dan delo!
Selman, par aksidan, lipie Vanessa al bat avek gal ki tom dan delo. Zot trouv gal nek anfonse dan labe! Kouma pou fer pou retourn lor laplaz? Bann zanfan-la
koumans panike sirtou kan zot remarke ki pena ram dan bato Tizan. Pa ti ena ni
moter, ni lavwal, ni ram pou retourn bato-la ziska laberz. Ti ena enn kouran inpe for dan labe-la ek tigit-tigit, bato-la ti pe koumans derive ver lelarz.
Toule-trwa zanfan koumans kriye pou gagn led, dan lespwar kikenn vinn sap zot, me malerezman pa ti ena personn dan leparaz! Ti ena de-trwa dimounn lor laplaz me zot ti sitan lwin ki zot pa ti pe tann bann zanfan-la kriye. Amezir ki bato-la elwagne depi lakot, li al deplizanpli vit. Laper koumans grandi ler bann zanfan trouv later
pe disparet.
Vanessa gagn enn lide:
-Tizan zet lank bato-la koumsa nou pa pou kontign derive!
Tizan fer seki Vanessa finn konsey li me malerezman ti tro tar. Zot ti fini ariv an plenn mer ek lakord lank-la pa ti ase long pou poz dan fon lamer ek aret bato-la.
-Ayo ki pou ariv nou? Vanessa koumans plore.
-Fode nou zet dan delo nou naze, Tizan reponn.
-Non inposib nou naz sa distans-la, Leo reponn, ek anplis lamer-la extra fon isi ek ena kouran! Plito nou atann ki enn bato pase ek lerla nou demann li sekour.
Bann zanfan koumans gagn diskision ant zot me zot pa reisi deside si zot pou naze ouswa pou res atann dan bato. Antretan, letan finn koumans gate. Enn gro niaz nwar finn fer so aparision e zot santi bann ti  gout lapli lor zot lapo. Enn tanpet ti pe anonse.
Panike, Vanessa kontign plore. Leo ek Tizan gard zot kalm pou rekonfort Vanessa 

Kestion Oral:
1. Kifer zot koumans panike?
2. Kouma lank bato ti kapav ed zot?
3. Kifer li inposib pou bann zanfan-la naze ziska laplaz?



65 / paz swasannsinkme sa pa finn dir lontan. Zot realize ki zot bato finn pas o-larz e sirtou ki zot pa finn krwaz avek okenn bato. Leo ek Tizan koumans irle. Zot fatige ar kriye me malerezman personn pa tann zot. Toule-trwa pe tranble ar laper. Letan pe pli gate, gro lapli e divan pe donn bal. Anmemtan, Vanessa trouv enn gro bebet ki pe vinn ver zot. Li kriye pli for e koumans debat pou protez li kont sa mons-la. - Vanessa! Vanessa! Kifer to pe kriye?
Vanessa ouver so lizie e trouv so mama devan li. So respirasion ti bien for ek larm ti ankor dan so lizie. Li pran inpe letan pou konpran ki finn pase.
- Ki finn arive mo tifi? Kifer to finn transpire koumsa?
- Mo finn fer enn move kosmar…

1. Anou reponn sa bann kestion-la dan kaye.
a) Par ki mwayen Tizan al lapes karang?
b) Kotsa Tizan pe amenn Vanessa ek Leo?
c) Apre komie letan, Leo ti gagn so premie pwason?
d) Kifer zot pa pe kapav retourn lor lakot?
e) Ki difikilte toule-trwa pe fer fas?
f) Lor ki size Vanessa, Leo ek Tizan pe diskite?
g) Ki sann-la Vanessa ti trouve kan li ouver so lizie?

 Aktivite Konpreansion

 Mo dir si li vre ou fos:
1. Ti ena enn bon letan pandan lazourne.
2. Leo ek Tizan ousi pe gagn per.
3. Mama Vanessa ti lor bato avek zot.



66 / paz swasannsis
 Not pou profeser
Obzektif:
- Lir ek konpran enn zistwar
- Idantifie bann linformasion dan
enn zistwar
Materyel:
- Liv zelev.
Lektir text:
- Avan lektir, fer bann zelev observ zimaz ek poz bann kestion kouma:
    1. Kot bann zanfan ete?
    2. Ki zot pe fer?
Text konpreansion, li an sekans. Apre sak sekans, ena bann kestion oral. Kapav met bann zelev an group pou ki zot tou gagn lasans partisipe ek reponn. Konpreansion


2. Anou rode.
a) Komie personaz ena dan sa text-la?
b) “Lerla Tizan lev lank […]” Kifer ena lank dan enn bato?
c) Eski zimaz ki ena avan text-la sifizan pou konpran text-la?
d) Reper bann konekter letan dan premie paragraf e ekrir zot dan kaye.
e) Dapre zot ki tit kapav donn sa zistwar-la? f) Kontign zistwar-la dan zot kaye. (3- 5 lalinn)
3. Mo ranplas par enn mo depi pasaz. Ton Loulou enn vie peser ki ena enn ti _______ rouz. Sak Samdi li pran so _______, ___________ ek __________ pou al lapes. So bon kamarad kontan akonpagn li. Zot pas zot lazourne may gro-gro _______ avan retourn lor __________ . Souvan zot ___________avek bann lezot bato.
Me kan  ___________________ pa bon, Ton Loulou gard so kalm. Lamer pena okenn sekre pou li.
4. Ekrir enn fraz avek sak konekter letan ki finn idantifie dan kestion 2 (d). ________________________________________________________________
________________________________________________________________
________________________________________________________________
________________________________________________________________
________________________________________________________________
________________________________________________________________
________________________________________________________________
________________________________________________________________






67 / paz swasannset
Not pou profeser
TRAVAY PARTI GRAMER SA SAPITLA AVAN FER SA SERI AKTIVITE-LA.
Aktivite 2
-Bann zelev lir konsign.
- Zot lir sak kestion e reponn oralman.
- Profeser ed zelev pou kontign zistwar apre enn travay an group/ fer tou klas diskite.
-kopie lor tablo, relir e apre kopie dan kaye. Aktivite 3
- Zelev relir pasaz. - Zot lir ti text-la apre zot rod repons dan liv. - Zelev kapav travay an group apre met repons lor tablo. - Zot swazir bon repons, met dan text e Zardin botanik
Dan zardin botanik, ena boukou kalite pie. Ena bann pie ki bien gran. Telman zot ot, zot pa bizin lesel pou al dir bann niaz bonzour. Lot kote, dan enn basin ena bann plant ki sarye ravann lor zot latet. Ena bann pwason ki vinn zwe laronn avek sa bann plant-la. Inpe pli divan, ena nou
kamarad ki sarye so lakaz lor so ledo. Depi ki bann-la finn gagne kont yev, zot pe anvi al galoupe dan Champ
de Mars.
 Gramer

1. Mo konte komie marker singilie ena dan
   text “Zardin botanik”.
________________________________________________________________
2. Mo konte komie marker pliryel ena dan text “Zardin botanik”.
________________________________________________________________


 Ki ete ‘singilie’? Enn mo li singilie kan li fer referans a enn dimounn ou kiksoz.
Exanp: Enn kanet, Mo pe manze, Li pe al laboutik,…
Enn, Mo, To, Li, …     Marker singilie
Ki ete ‘pliryel’? Enn mo li pliryel kan li fer referans a plis ki enn
dimounn ou kiksoz.
Exanp: Bann brans, Nou pe manze, Zot pe al laboutik,…
Nou, Zot, Bann, …     Marker pliryel





68 / paz swansantwit
 Not pou profeser
Obzektif:
Diferansie ant singilie ek pliryel
Prosedir
Fer enn revision lor bann pronom personel – Mo, To, Li, Nou, Zot, Bann-la.
Pou komie dimounn pronom personel ‘Mo’, ‘To’, ‘Li’ fer referans? Pou komie dimounn pronom personel ‘Nou’, ‘Zot’, ‘Bann-la’ fer referans?

Pronom personel
SingiliePliryel
MoNou
ToZot
LiBann-la
Enn revizion lor Determinan. Ena plizier kategori determinan: Artik indefini, Artik defini. Enn lot tip determinan - Marker pliryel.
Pou indik form pliryel an Kreol Morisien, nou plas ‘bann’ avann enn nom. Aktivite 1
Zelev lir text Zardin botanik… Zelev soulign bann marker singilie. Zelev ekrir repons dan liv. Aktivite 2 Gramer

3. Mo ekrir singilie ou pliryel dan kaz akote sak zimaz. 









4. Mo soulign bann mo singilie an ble ek bann
   mo pliryel an rouz.
a. De martin pe galoup deryer enn lapin.
   De martin pe galoup deryer enn lapin.
b. Ena boukou mang lor sa pie-la.
c. Bann zelev pe ekout zot profeser.
d. De-trwa zanfan pe zwe avek enn boul.
e  Enn bisiklet ena de larou.
f. Sak zanfan pou gagn enn dipin.


69 / paz swansantnef
Not pou profeser
Aktivite 3
Fer enn ti revizion lor definision singilie ek pliryel. Demann zelev fer enn ti rappel lor ‘singilie’. Ki ete ‘singilie’? Kouma nou rekonet enn kiksoz ki ‘singilie’?
Demann zelev fer enn ti rappel lor ‘pliryel’. Ki ete ‘pliryel’? Kouma nou rekonet enn kiksoz ki ‘pliryel’?
Kan ena enn sel, li ‘singilie’. Kan ena plis ki enn, li ‘pliryel’.
Aktivite 4
Fer enn ti revizion lor singilie ek pliryel. Singilie - Enn mo ki fer referans a enn dimounn ou kiksoz.
Pliryel - Enn mo ki fer referans a plis ki enn dimounn ou kiksoz.
Met lanfaz lor bann marker singilie, marker pliryel ek marker kantite:
Marker singilie - Enn, Mo, Li, Nou, etc.
Marker pliryel - Nou, Zot, Bann, Bann-la, etc.
Marker kantite: boukou, inpe, detrwa, sak, okenn, enn, de, trwa, etc.Gramer

5. Mo soulign bann nom dan text
   “Zardin botanik”.
6. Mo reper group nominal depi sak fraz e mo
   ekrir zot dan mo kaye.
a. Enn mang rouz fek tonbe.
b. Enn pavion kat kouler pe flote lao. c. De gran seval nwar pe galoupe.
d. Enn gro sat maron pe galoup deryer enn lera.
7. Mo ekrir enn group nominal pou konplet
   sa fraz-la.
a. ____________________ pe kasiet dan lafore.
b. _____________________ ti manz enn dipin.
c. _____________________ pe fit so kreyon.
d. _____________________ pe mont bisiklet.




 Ki ete ‘Group Nominal’? Dan enn group nominal, mo ki pli inportan se nom. Nou dir ki limem nwayo sa group-la. Dan enn group nominal, nou kapav tir tou mo sof nom.
Exanp: Enn tipti tifi pe zwe lamarel.

Enn
(determinan)tipti
(azektif)tifi
(nom)
Group Nominal – Enn tipti tifi


70 / paz swasanndis
 Not pou profeser
Obzektif:
Reper Group Nominal dan enn fraz
Prosedir
Enn nom li enn mo ki nou servi pou apel enn dimoun ou enn kiksoz. Ena diferan kalite nom: nom prop, nom komin, nom kontab ek nom pa kontab.
Enn fraz sinp li konpoze an 2 parti: 1 blok nom (Group Nominal) + 1 blok verb (Group Verbal). Group Nominal – Bann mo ki akonpagn enn nom.
Group Verbal – Bann mo ki akonpagn enn verb.
Dan fraz “Enn tipti tifi zwe lamarel.”  Enn tipti tifi li blok nom ek zwe lamarel  li blok verb. Mo kle enn blok nom se enn nom. Li kapav paret tousel ou li kapav akonpagne par plizier lezot mo.
Aktivite 5
Zelev lir text Zardin botanik ek soulign bann nom.
Aktivite 6
Rekiper bann nom dan sak fraz avan ek apre idantifie bann mo ki akonpagn sa nom-la.
Aktivite 7
Les zelev lib pou konplet bann fraz-la. Kapav ena plis ki enn bon repons pou sak fraz. Par exanp pou premie kapav aksepte: Enn gro zwazo pe kasiet dan lafore. Enn long saser pe kasiet dan lafore. Vokabiler


Vanessa ek Leo pa pe aret mazinn sa bato ki finn koule dan lamer. Dan radio zot finn gagn boukou detay lor ki manier delwil ki pe koul depi bato-la pou touy bann pwason ek mem bann koray. Enn oseanograf finn explik piblik ki lezot fason nou lafonn pe disparet. Landemin kan Vanessa ek Leo al lekol, zot amenn de-trwa kokiyaz dan klas pou explik zot bann kamarad ki bizin protez nou
lamer, nou lagon ek sirtou nou laplaz. Sinon, nou pou nepli trouv bann zoli kokiyaz
lor laplaz.
Dan sa text-la, nou ena bann mo ki lie ar tem “lamer”.
- bato
- pwason
- koray
- oseanograf
- kokiyaz
- lagon
- laplaz.
Nou kapav klas bann mo dapre bann gran tem kouma lanatir, lamer, zanimo, lekol, lavil me ousi bann tem ki fer referans a bann santiman kouma laper, lazwa. Sa bann mo-la kapav enn nom, enn azektif, enn verb, enn adverb.



1. Mo met enn lakrwa lor mo ki pa apropriye pou sak tem.
Tem      Bann mo
Zwazo  Rwadezer Korbo  Pizon  Mwano Ara
Pwason  Kordonie Kapitenn Rouze Koray  Bomli
Fri   Zak  Margoz Zanbalak Friyapin Koronsol
Fler   Margerit Troketia Ibiskis  Bouginvil Soufler



71 / paz swasant-e-onzVokabiler

2. Mo klas  sak mo dapre so tem apropriye.
soumarin
vila
semizie
semizie
komodmason
bot
metrolezeponpie
pantoufveseliekostimbis
saritriko
lopitaljipsalopetkanape
peser
menizie
bifesinemaaeropor
labank
lanbilanssavat leponzprofesertangabibliotek



Meb
_____________ _____________
_____________
_____________
_____________
 Linz
_____________ _____________
_____________
_____________
_____________
 Soulie
_____________ _____________
_____________
_____________
_____________

Transpor
_____________ _____________
_____________
_____________
_____________
 Batiman
_____________ _____________
_____________
_____________
_____________
 Metie
_____________ _____________
_____________
_____________
_____________

72 / paz swasanndouzSon [j] – Itilizasion ‘i’ ou ‘y’    i – vwayel [kapav aparet omilie enn silab]
   y – konsonn [pa aparet omilie enn silab]
Exanp: morisien, koray
 Lortograf
1. Mo swazir bon repons pou sak zimaz.
2. Mo ekrir mo ki bizin anba sak zimaz. Azordi Samdi. Enn gro ___________ pe briye dan lesiel. Boner-boner, mo al dan lakwizinn. Mo trouv granper Teyo pe bwar enn bon ___________ bred martin. Apre li bwar enn zi ___________ pou so tansion pa monte. Mwa mo pa pou kapav bwar sa gramatin. Mo prefer al manz enn poudinn ______________ ek bwar enn tas dite.  a. karay
b. karai
a. lyon
b. lion







73 / paz swasanntrez
Not pou profeser
Obzektif
Diferansie ant ‘y’ ek ‘i’ pou reprezant son [j]
Prosedir
Vwayel – ‘a’, ‘e’, ‘i’, ‘o’, ‘ou’
Enn bann let kan nou prononse, pena okenn blokaz ler. Konsonn – tou bann let apar ‘a’, ‘e’, ‘i’, ‘o’, ‘ou’.
Bann let kan nou prononse ena blokaz ler. Nou tret ‘i’ kouma enn vwayel. Li kapav aparet omilie enn silab, koumansman enn silab ek alafin enn silab. Exanp: vie, istwar, lari.
Fer enn revizion lor bann silab ‘i’
bi ki pi vi
di li ri wi
fi mi si yi
gi ni ti zi
Fer zelev rod bann mo kot ena sa bann silab-la.
Exanp: zariko, pizon, kotomili
Nou tret ‘y’ kouma enn konson. ‘y’ pa kapav aparet omilie enn silab. Li aparet zis koumansman ek finision enn silab.
Exanp: yer, rougay, revey.   ya      ye       yi       yo       you
 ay      ey       iy       oy       ouy
Fer zelev rod bann mo kot ena sa bann silab-la.
Exanp: revey, yoyo, zwaye, balye.Lekritir
Kan enn peser perdi lor lamer, se enn gran tristes pou so lafami ek so lantouraz. Souvan enn peser retrouv li an difikilte kan enan move tan. So bato savire ek kan li dan delo li fer fas de danze: nwayad oubien rekin. Si latak rekin li rar dan nou lagon, bann ka nwayad okontrer arive toule-lane e sa li sagrinan parski nou kapav evit nwaye gras-a enn bwe sovtaz ek sirtou enn aprantisaz natasion.
Bann peser lakot ek bann nazer ousi fer fas bann problem partikilie. Peser ourit bizin marse lor koray pou rod ourit ek parfwa zot mars lor bann oursin oubien laf. Laf labou kamoufle anba disab oubien labou. Li ena pikan ki permet li inzekte enn venin ki kapav mortel an gran kantite.
Enn lot danze lamer ki nou pa kapav neglize se bann pwason ou lespes toxik. Dan lamer Rodrig ena bokou pwason ki toxik kouma babonn, krwasan lake zonn oubien souval dibwa. Bann sintom intoxikasion alimanter se noze, vomisman, febles, douler ek finalman lamor.
Bann lezot danze ki lamer reprezante se risk radmare oubien tsunami. Le 26 Desam 2004 enn tsunami ti tous lakot Rodrig. Bokou peser finn perdi zot bato ek
lekipman lapes sa zour-la. Dan lezot pei ki ti touse par sa tsunami-la finn ena bokou mor ek destriksion bann lakaz, lotel ek plizier batiman.
Remersiman: Jean Maurice Ravina, siantis marin, Rodrig
 Krwasan lake zonnSouval dibwa
Lamer enn danze  (RODRIG)

74 / paz swasannkatorz Lekritir

GABY (Bam Cuttayen)
 (Kouple 1) Lamer monte pirog savire
Vag kraze lekor ape flote
Nou tou kone lamer so bote
Ousi kone lamer so danze
(Kouple 2) Lekor tonton Gaby ki pe flote
Anvlope ek lekim ape akoste
Peser lakot lesid ki tou kone
Ala dimounn vilaz finn antoure
(Refrin) Avek lakok pistas bien difisil
Pou afront bann vag losean
Gaby Gaby Gaby ti al rod lavi
Gaby Gaby Gaby perdi lavi
Gaby Gaby Gaby ti al rod lavi
Li ena set baba pou li nouri
 (Kouple 3) Ki pou lavenir so zanfan
Ki pe grandi avek letan
Fler napa fleri san kondision
Zot si bizin tou neseser
(Kouple 4) Bann ki antoure marye pike
Mem enn ti koudme li va ede
Pa tom dan piez move lespri
Alala koste koste koumans rame

75 / paz swasannkinz
Not pou profeser
Fer dekouver bann zelev lemond bann sante.
Fer koneksion avek tem sapit ki otour danze ki lamer kapav reprezante.
Apre lektir/ ekout, gagn enn diskision avek bann zanfan lor danze lamer. Otour tip text:
• Explik bann zelev ki enn sante li kouma enn poem.
• Saki inportan dan enn sante se ki li ena enn melodi
• Dan enn sante pena paragraf. Ena kouple ek refrin.
• An zeneral dan enn sante ena 4 kouple ek enn refrin.Lekritir

Bann sign ponktiasion (Deziem parti)
Enn extre Sapit 4 Epizod 1 Grad 2.
Avan zot rant lakaz, zot pas laboutik Ton Mame, ki trouv pre kot zot. Mama Vanessa aste labouzi ek pil tansion kouran koupe. Li profite pou pran makaroni, lafarinn, enn bwat somon ek enn pake biskwi…
‘,’ (virgil)
Enn virgil separ bann mo, bann group mo ek indik enn poz pou lektir a vwa-ot.

2. Mo met ‘,’ pou mark enn poz dan sa fraz-la.
Si mo ti kone mo ti pou dir mo papa vinn sers mwa lekol koumsa mo ti pou kapav al boner.
___________________________________________
__________________________________________
3. Lir text-la e re-ekrir li avek ‘,’.
Enn zour dan enn pei ti ena enn vie misie ek so vie
madam. Madam-la pa ti ena zanfan alor li dir li pou fer enn ti garson an biskwi. Li al dan lakwizinn pou prepar so bann ingredian. Li met lafarinn diber disik rezin sek ek badam dan enn gran bol. Li melanze ziska li gagn enn lapat. Apre li fer form enn ti garson lor enn plak li met dan four. Kan pe kwi pe gagn enn bon parfin gato. Misie-la dir ki li pou gagn enn bon biskwi pou li manze. Me kouma ariv ler pou ouver four ti garson biskwi sote li sove li ale!
 1. Mo met ‘,’ dan sa fraz-la.
Mo pou demann Bolom Nwel enn bwat lego enn boul enn servolan enn fizi delo ek enn kostim spiderman.
___________________________________________
__________________________________________









Enn adaptasion Gingerbread man.

76 / paz swasannsez
 Not pou profeser
Obzektif:
Rekonet bann sign ponktiasion ek zot litilite
Prosedir
Lir extre Sapit 4 Epizod 1 pou Grad 2.
Fer enn rapel zistwar Vanessa ek Leo. Esey fer zanfan re-rakont sa parti zistwar-la pou kapte zot latansion. Kapav dir ki ti arive avan e ki pou
arive apre.
Fer lektir an group ou individiel. Aktivite 1-2
1. Lir definision ki ena dan  ankadre.
2. Lir fraz ki finn ekrir enn premie kou kouma li ete.
3. Oralman, propoz enn eleman repons. Profeser kapav ekrir bann diferan repons ki zelev done.
4. Get bann repons ki finn done e diskit lor seki pli probab pou enn repons aproprie.
5. Ekrir repons-la dan lepas ki finn done.
6. Enn travay adisionel ki kapav fer, reget text konpreansion ki finn fer presedaman e rod bann fraz avek sa sign ponktiasion-la.
Obzektif:
Servi bann sign ponktiasion dan enn
fason aproprie
Prosedir
Lir text-la enn premie tan.
Idantifie bann plas aproprie pou met virgil.
Redir bann fraz-la oralman e mansione kot pou met virgil-la.
Aktivite 3
1. Re-ekrir text-la avek so virgil.
2. Relir text-la pou verifie si li ena sans e si bann ponktiasion finn bien plase.
3. Sa travay-la kapav fer an trwa ou kat group e fer sak group prezant zot travay. Lezot de ou trwa group dir si li bon ou pa.
Aktivite 4
4. Ekrir enn laswit pou zistwar lao-la.
5. Met lanfaz lor litilizasion virgil dan zot bann fraz. Lekritir
________________________________________________________________
________________________________________________________________ ________________________________________________________________
________________________________________________________________ ________________________________________________________________
________________________________________________________________ ________________________________________________________________
________________________________________________________________ ________________________________________________________________
________________________________________________________________


4. Ekrir enn lafin pou zistwar-la.
________________________________________________________________
________________________________________________________________ ________________________________________________________________
________________________________________________________________ ________________________________________________________________
________________________________________________________________ ________________________________________________________________
________________________________________________________________ ________________________________________________________________
________________________________________________________________




77 / paz swasanndisetLekritir

Bann konekter letan Toule gramatin, Leo lev boner pou prepar so bann zafer lekol. Dabor, li chek so bann materyel skoler: liv, kaye, plimie, lareg, kreyon kouler ek lardwaz. Apre, li al pran so boutey delo, so boutey zi, so dipin ek enn fri. Kan li fini met so iniform pou al lekol, li dir so papa orevwar. Lerla, li pas kot Vanessa pou zot al lekol ansam marse…

1. Dapre bann konekter letan, mo met sa bann    fraz-la an-ord. Mo ekrir nimero 1 a 6.
Finalman, mo met glason ladan pou li fre e kapav bwar kan fer bien so.
Pou fer zi limon, mo bizin trwa limon, enn brok delo, inpe disik ek de-trwa
fey lamant.
Apre mo azout disik, me pa tro pou li pa vinn tro dou.
Dabor, mo koup bann limon an de e mo pers zot dan brok delo-la.
Kan fini met disik, azout fey lamant pou donn inpe gou.
Anplis, pou dekor ver, kapav koup limon an rondel e met li lor rebor ver-la. Bann konekter letan se bann mo ou group mo ki permet nou konpran sekans bann fraz dan letan (kan sa pe arive, ki vinn avan ek apre). Samem ki permet nou konpran kan levennman-la pe pase, finn pase ou pou pase. Nou retrouv bann konekter letan dan bann zistwar. Dan text lao, bann konekter letan an ver.



78 / paz swasanndizwit
 Not pou profeser
Obzektif:
Fer bann zelev pran konsians ki bann konekter letan inportan pou konpran kronolozi
Prosedir
• Fer bann zelev lir sa ti text-la.
• Bann zelev explike kip e rakonte ladan.
• Bann zelev lir ankadre-la e explike ki zot finn konpran.
• Profeser kapav eklersi bann konfizion e donn plis detay lor bann konekter letan.
• Invit bann zelev fer resi zot prop levennman parey kouma seki pou Leo
dan gramatin.
Aktivite 1
- Lir tou bann fraz-la dan enn premie tan.
- Dir lor ki pe koze.
- Ansam avek profeser, rod premie fraz pou sa reset-la.
- An group ou an per, rod sekans bann fraz e not li. - Sak group ou per vinn dir sekans
bann fraz.
- Profeser kapav korize kot bizin.
- Bann zelev kopie bon sekans pou reset-la dan zot kaye. Lekritir

2. Mo konplet bann fraz-la avek bann konekter
   ki finn done.
a. ____________ mo mama prepar mo dipin ek fer mo zi pou mo al lekol.
b. ____________ , avan to rantre, to bizin souy to soulie lor tapi.
c. ____________ li finn reisi fer devwar-la.
d. Kan to pou pez sonet ____________ bis pou arête.
e. ____________  bann dimounn ti pe vwayaz par trin.
lerla     toulezour     alafin     dabor     lontan
3. Mo ekrir bann konekter dan sa bann fraz-la
   pou donn sa zistwar-la enn kronolozi.
_________________ , Tizan kontan mont lor so pie gato kanet. Enn zour, enn vie bolfam vinn get li pou demann li gato kanet. ______________ , Tizan dir vie
bolfam-la gobe. Me, vie bolfam-la koz manti e dir ki li pa kapav gobe. ______________ , Tizan desann pou donn li bann gato kanet. Kouma Tizan ariv anba, vie bolfam kap Tizan met dan enn bal, ______________ li al kot li pou kwi Tizan. ______________  ariv kot laboutik, li poz bal anba lavarang pou al aste masala. ______________ , Tizan finn reisi sorti dan sak e li finn sove. Vie bolfam pa finn reisi gagn li pou manze.






79 / paz swasanndiznef
Not pou profeser
Aktivite 2
- Koumans par lir bann repons avan.
- Lir sak fraz e propoz bann
posibilite repons.
- Bann zelev konplet devwar-la.
- Profeser check bann propozision repons e koriz bann erer.
- Bann zelev kapav zistifie zot swa repons.
Aktivite 3
- Lir text-la enn premie tan.
- Diviz klas an group de 4 ou 5 zelev.
- Sak group travay lor bann
posibilite repons.
- Kapav ekrir bann devwar lor
kitchen paper.
- Sak group vinn prezant so travay. - Zot zistifie zot repons.
- Profeser koriz bann erer.Evaliasion
Ekout seki pli gran
Jeff enn ti garson bien malin. Me li pa kontan ekoute. Touletan kan koz avek li, li boude. So mama abitie dir li:
- Jeff! To bizin ekout seki pli gran ki twa.
Me Jeff kontinie boude kan lezot koz ar li.
Enn zour, kan ti al lamer, Jeff ti pe anvi al naze. Me li ti fek fini manze. So
granper dir li ki li bizin atann inpe avan rant dan delo. Me jeff pa kontan ekoute. Alor, li galoupe pou al dan delo. Kan li pe naze, li santi ki so lekor inpe lour. Li pe koule. Li koumans kriye:
- Mo pe nwaye! Mo pe nwaye! Sap mwa!
So gran kouzin, ki ti pre avek li, trap li par so lebra e ris li ziska lor laplaz. Enn sans li pa finn nwaye. So mama galoupe vinn get li:
- Ayo Jeff mo garson, kouma to santi twa? To finn fer mwa per! To pa kontan
ekoute. To ti kapav nwaye la.
1. Mo reponn sa bann kestion-la.
a. Dapre twa, kifer Jeff boude kan lezot koz avek li?
________________________________________________________________
________________________________________________________________
b. Eski granper Jeff ena rezon kan li dir Jeff pa al naze? Kifer?
________________________________________________________________
________________________________________________________________
c. Ki Jeff ti bizin fer avan li al naze?
________________________________________________________________
________________________________________________________________



80 / paz katrovin Evaliasion

2. Mo soulign bann group nominal dan bann fraz.
 a. Enn zoli rwadezer rouz pe plane dan lesiel.
b. Enn bis ble nef finn aret devan laport lekol.
c. Bann lezar ver a-pwa rouz ti pe kas poz lor fey palmis.
d. Enn mang rouz bien mir finn tonbe laba.
3. Mo ekrir trwa mo pou sak tem.
Transpor Linz Kouler
4. Mo konplet sa ti zistwar-la. Mo servi bann konekter letan.
Zordi, Vanessa pe al exkirsion. So mama finn lev li boner. Kan li fini prepar li, li pou prepar so sak. Dabor, li met so boutey delo ek so boutey zi. Apre,
________________________________________________________________
________________________________________________________________
________________________________________________________________
________________________________________________________________
________________________________________________________________
Finalman, li al zwenn Leo pou zot al lekol ansam.


 d. Si so kouzin pa ti la, ki ti kapav ariv Jeff?
________________________________________________________________
________________________________________________________________
e. Eski to panse Jeff pou ekoute aster? Kifer?
________________________________________________________________
________________________________________________________________


81 / paz katrovin-enn82 / paz katrovinde 83 / paz katrovin trwa

Bann obzektif sapit
- Ekout enn zistwar avek atansion
- Devlop kapasite pou lir diferan tip text: text dokimanter, reset
- Anplway bann sign ponktiasion avek pertinans
- Servi dan enn fason apropriye “ch”
- Aprann fer enn deskripsion Vwayaz Larenion
 Sapit
5Vanessa ek Leo pe tini zot respirasion parey kan avion ti dekole laeropor Moris. Apre 45 minit vwayaz, zot pe aterir dan laeropor Pierrefonds dan lesid Larenion. Vwayazla finn paret bien kourt ek zot realize ki zot finn ariv dan enn lot pei dan sa tigit letan la. Premie fwa ki sa de bon kamarad-la pe vwayaz tousel. Kan zot ti al Rodrig, ti ena ankor 6 kamarad lekol ar zot ek trwa profeser.  Avan zot kit Moris, zot paran finn dir zot:
- Pa bliye ki zot bizin bien poli avek bann dimounn ki pe akeyir zot ek sirtou telefonn nou kouma zot arive!
Vanessa ek Leo pa ti ena boukou bagaz. Sakenn ti ena enn sak ledo ek zot ti servi enn sel valiz pou met zot linz. Samem zot finn pas ladwann bien vit.
- Nous vous souhaitons un bon séjour, enn misie reponn zot apre ki li finn stanp dan zot paspor.


Kestion Oral:
1. Komie letan Vanessa ek Leo finn pase dan avion?
2. Dan ki pei zot finn ale?
3. Ki kantite bagaz zot ti ena?



84 / paz katrovinkatDeor, soley ti pe sofe ek premie zafer ki Vanessa ek Leo fer se tir zot gro palto. Aster zot kapav apresie peizaz ki pe defil devan zot lizie. Enn lavwa deryer zot tir zot dan zot kontanplasion.
- Vanessa! Leo! Kouma zot vire, zot trouv  Zécli avek so gran lizie ver ek enn gran sourir lor so figir. Bann souvenir zot dernie lavantir avek li revini. Zot may zot kamarad pou dir
bonzour. Zécli ed zot pou sarye zot valiz ziska loto so papa ki ti lor parking. - Papa, mi prezant aou mon de dalon depi Moris. Vanessa ek Leo, Zécli dir.
- Bonzour! Mi esper zot vol lete bien. Mi apel Babou, papa Zécli reponn.
Avek inpe timidite, Vanessa ek Leo dir li bonzour. Kouma loto demare, Vanessa gagn enn kout frison e li kriye:
- Heeee! Kifer pe roul a-drwat? Nou pou fer aksidan la!
- Ha ha ha ! Zécli kas enn gran riye. Isi nou kondir a-drwat.
Kantmem, Zécli finn dir li sa, Vanessa pe gagn difikilte kalme so laper. Leo rapel li ki Misie Kevin ti deza dir zot ki dan serten pei, zot roul a-drwat. Zécli sey fer Vanessa bliye so laper ek li montre bann-la bann gran montagn ki ena otour. Li dir zot ki so pas-tan favori se fer randone.
- Randone? Vanessa ek Leo dir ansam.
- Wi, randone. Isi nena telman gran montagn ke nou fo in gran preparasion avan. Fo bokou marshe, Zécli explike.
Nou sa fer in randone avek mon bann kouzin Samdi e zot va dekouver bann peizaz inkrwayab, Zécli kontinie.
Randone. Enn mo ki Vanessa ek Leo pe dekouver. Sak fwa zot finn al marse dan lafore, zot pa ti bizin prepar zot koumsa. Sa vakans-la pe koumans vinn bien interesan. 
Kestion Oral:
1. Ki sann-la finn akeyir Vanessa ek Leo dan laeropor?
2. Kouma Zécli so papa apele?
3. Ki kote larout, veikil roule dan Larenion?
4. Ki Zécli finn montre Vanessa ek Leo kan zot ti ale dan loto?


85 / paz katrovinsinkMama Zécli, swet zot labienveni avek enn zi bergamot ek enn trans gato maniok. Avek vwayaz ek larout ki finn fer, Vanessa ek Leo, zot vant ti pe gargouye
1
.
- Miam, ala sa gato-la bon la! Leo dir dousman ar Vanessa.
Koumadir mama Zécli finn tande ek li reservi sakenn enn lot trans gato. Zot vant bien ranpli, Zécli montre zot so lasam kot toule-trwa pou dormi. Lakaz Zécli ti dan enn oter. Enn kote lafnet, zot trouv montagn ek lot kote lafnet zot trouv
lamer o-lwin. Ti ena enn ta fler ek enn gran pie dan lakour. Dan fon, ti ena enn park zanimo avek kabri, sev ek vas. Akote, ti ena enn gran baskour
2
 kot bann poul, lezwa ti pe grat later. Ti ena ousi enn ti lamar avek kat kanar ki ti pe patouye
3
.
- Eski nou kapav telefonn nou bann paran pou dir zot ki nou finn bien arive? Vanessa demann Zécli.
- Bien sir! Zécli reponn.
Lor telefonn Vanessa ek Leo pe rakont zot paran zot vwayaz ek ousi bann kiksoz ki zot pou fer pandan zot sezour Larenion.
Ant promne, zwenn bann kouzin Zécli, nouri bann zanimo dan gramatin, lasemenn finn pas bien vit. Samdi gramatin, tou dimounn bien okipe ar prepar sak, latant, manze pou al fer randone. Papa Zécli finn dir ki zot pou al Mafate. Me avan ariv laba, pou bizin marse enn zourne! Set kouzin ek kouzinn Zécli pou fer sa randone-la. Mama Zécli pe res lakaz parski bizin kikenn pou nouri bann zanimo.

Kestion Oral:
1. Ki Mama Zécli finn ofer Vanessa ek Leo?
2. Ki bann zanimo ki ti ena kot Zécli?
3. Ki sann-la pe al fer randone?




86 / paz katrovinsisFer trwa-z-er tan ki zot pe marse. Vanessa pe avanse kouma enn torti. So sak pe pez lor so zepol. Malgre fatig, ti ena enn gran plezir dan so leker. Zame li finn trouv bann montagn ki ousi gran ki sa. Zame li finn trouv bann peizaz ousi zoli ki sa. Anplis, bann kouzin Zécli pa pe aret fer jok ek sa pe fer zot tou bliye fatig. - Anou arete pou dezene, papa Zécli anonse.
- Aaaa wi! Zot tou reponn.
Diri, toufe ziromon, poul frir ek zasar legim, samem ki mama Zécli ti finn prepare pou zot tou. Miam! Pa tann enn koze. Vremem zot tou ti bien fin! Kouma deser, enn long trans melondo pou sakenn. Apre karant minit lasiest
4
, zot repran larout parski pou fer nwar bien vit. An rout, papa Zécli explik zot ki Larenion ena trwa sirk: Cilaos, Salazie ek Mafate.
Mafate se nom enn esklav maron
5
. Loto, bis pa kapav al laba. Bizin zis marse. Se par elikopter ki manze ariv dan Mafate ek ousi si ena enn dimounn ki bien malad.
Premie vilaz Mafate ki zot arive se Marla. 1
- lestoma fer tapaz kan gagn fin
2
- enn tip laferm
3
- tripot ek kiksoz ek fer dezord
4
- enn istansil plat ek ron ki servi pou met manze enn dimounn
5
- enn esklav ki finn sove

1. Anou reponn sa bann kestion-la dan kaye.
a. Ki premie zafer paran Vanessa ek Leo dir zot fer kan zot rant Larenion?
b. Ki langaz Zécli koze?
c. Kouma zot finn pas zot lasemenn?
d. Ki bann zanimo ena kot Zécli?
e. Kifer mama Zécli pa pe al randone ?

 Aktivite Konpreansion




87 / paz katrovinset2. Anou rode.
a) Komie personaz ena dan sa text-la?
b) Samem zot finn pas ladwann bien vit. Ki sa bann
   personaz-la?
c) Ki fraz dir nou ki Vanessa ek Leo pe gagn fin?
d) Loto, bis pa kapav al laba. Ki landrwa pe koze isi?
e) Komie fwa Vanessa ek Leo finn vwayaze ansam?
f) Mi esper zot vol lete bien. Tradir sa fraz-la dan
   Kreol Morisien. g) Dan komie landrwa zistwar-la deroule?
h) Cilaos, Salazie ek Mafate. Ki sa bann nom-la reprezante?
4. Re-ekrir zistwar-la an-ord dan kaye.
- Vanessa ek Leo telefonn Moris pou dir ki zot finn
  bien rantre.
- Enn bon zi ek gato ti pe atann zot.
- Papa Zecli akeyir Vanessa ek Leo kan zot ariv aeropor.
- Zot dekouver lakour Zécli kan zot al vizit lasam kot zot   pou dormi.
- Apre enn bon lasiest ek enn long larout, zot ariv Marla. - Samdi, zot prepar tou pou al Mafate.
- Trwa-z-er-tan lamars apre, zot dezene ek manz enn bon   melondo pou deser.  Konpreansion


3. Rod sinonim sa bann mo-la.

peizaz
poli
dalon
inkrwayab
gargouye
kabar




88 / paz katrovinwit
 Not pou profeser
Obzektif:
- Lir ek konpran enn zistwar
- Idantifie bann linformasion dan
enn zistwar
Materyel:
- Liv zelev.
Lektir text:
- Avan lektir, fer bann zelev observ zimaz ek poz bann kestion kouma:
    1. Kot bann zanfan ete?
    2. Ki zot pe fer?
Text konpreansion, li an sekans. Apre sak sekans, ena bann kestion oral. Kapav met bann zelev an group pou ki zot tou gagn lasans partisipe ek reponn.
Aktivite 2
- Zelev lir konsign.
- Profeser demann zelev explike ki bizin fer dan sa aktivite-la.
- zelev relir text ek idantifie bann mo kle. - Zot reponn kestion oral apre fer dan kaye.
Aktivite 3
- Explik prinsip sinonim bann zelev.
- Relir pasaz e soulign bann mo exersis 3.
- diskite an group pou trouv bann mo sinonim. - kopie lor tablo bann repons trouve e apre rekopie dan kaye. Aktivite 4
- Zelev relir pasaz apre fer enn rezime oral. - Met zelev an group, fer zot met bann fraz an-ord apre vinn lir devan klas. - Profeser ed bann zelev. - Apre kopie bon repons lor tablo, fer Vokabiler

DESKRIPSION (PARTI ENN)

• Kot lakaz Zécli trouve?
• Ki nou trouve kan nou get par lafnet?
• Ki bann zafer ki ena dan so lakour?
Lakaz Zécli ti dan enn oter. Enn kote lafnet, zot trouv montagn ek lot kote lafnet zot trouv lamer o-lwin. Ti ena enn ta fler ek enn gran pie dan lakour. Dan fon, ti ena enn park zanimo avek kabri, sev ek vas. Akote, ti ena enn gran baskour kot bann poul, lezwa ti pe grat later. Ti ena ousi enn ti lamar avek kat kanar ki ti pe patouye.

Repons a sa bann kestion-la permet nou sitie ek konpran pli bien seki ena otour lakaz Zécli.
Nou ena bann mo ki permet nou konn bann eleman peizaz : montagn, lamer, park zanimo, baskour, lamar. Kan nou dekrir enn landrwa, enn peizaz oubien enn zafer, bann mo ki nou servi bizin permet ninport ki lekter imazinn saki nou pe anvi dekrir. 


89 / paz katrovin-nefVokabiler

Aktivite 1
Dekrir enn plas: mo lekol
a. Rod dan sa lalis-la bann mo ki neseser pou dekrir to lekol.
BANN ELEMAN LANVIRONNMAN LEKOL
• Lavil
• Vilaz
• Lakot
• Gran semin
• Ti semin
• Linpas
• Lari
• Trotwar• Gran batiman
• An beton
• An tol
• Enn letaz
• De letaz
• Trwa letaz• Lakour
• Pie
• Preo
• Lakantinn
• Parking
• Terin foutborl• Klas
• Biro profeser
• Biro metdekol
• Twalet
b. Fer 3 fraz sinp avek bann mo ki to finn swazir.
1. _______________________________________________________________
   _______________________________________________________________  2. _______________________________________________________________
   _______________________________________________________________  3. _______________________________________________________________
   _______________________________________________________________  

90 / paz katrovin-disFonem [t∫] – Itilizasion ‘ch’
Ch – Enn sinbol ki finn vinn kouran zordi pou sinboliz bann mo kot ena son [t∫].
Exanp: chake, cheke, chombo, etc.
Ena bann mo kouran ki sorti depi Angle kot ena ‘t’ avan ‘ch’. Dan sa bann ka-la, mintenir ‘t’ si li fasilit lektir.
 Lortograf
1. Mo swazir bon repons pou sak zimaz.
a. chapo
b. sapo
a. champal
b. tiampal
a. makatia
b. makacha
a. chouk-chouk.
b. tiouk-tiouk





Not pou profeser
Obzektif
Itiliz digraf ‘ch’ pou reprezant fonem [t
∫]
Prosedir
Montre zelev ki son ki emet par digraf ‘ch’
Akonpagn digraf ‘ch’ avek bann vwayel.
  cha    che    chi    cho    chou
Rod bann mo kot ena sa bann son-la.
Exanp: chacha, chachi, kachak-charli.
Ena bann mo ki ena similarite avek son ki emet par digraf ‘ch’. Ekout bien pou fer enn diferans ant son ki emet par digraf ‘ch’ ek ‘ti’ dan serten mo kouma tiake vs chake.
Fer enn miz an komin kan nou akonpagn digraf ‘ch’ ek ‘ti’ avek bann vwayel.
tia vs cha tie vs che tiou vs chou
Rod bann mo (kouma tiyo vs chiyo) kot ena sa bann silab-la ek fer zelev artikile pou trouv diferans.

91 / paz katrovin-onzLektir


Ingredian
(pou 3 dimounn)

Istansil
• 425 gram Dakatinn
(diber pistas)
• 1 zwayon
• 5 pima
• 240 gram tomat antie (seki dan bwat konserv)
• disel
• delwil• Karay
• Kouto
• Kwiyer dibwa


  Preparasion: 15 minit
Nivo difikilte: FasilRealizasion
1. Koup zwayon mins-mins avan.
2. Koup tomat.
3. Kraz bann pima-la.
4. Aster met enn tigit delwil sofe dan
enn karay.
5. Rousi zwayon-la me pa les li tro frir.
6. Apre azout pima ki finn kraze ek disel.
7. Anmemtan azout tomat ek lerla
melanz tou bien avek enn kwiyer dibwa.
8. Apre enn timama azout diber pistas ek re melanze bien.
9. Si toutfwa li paret inpe sek azout inpe delo ek li ek alafin tir li depi lor dife.


92 / paz katrovin-douz Lektir

Kestion oral
• Ki bann zafer nou servi dan reset-la?
• Komie etap ena dan sa reset-la?
• Ki ingredian bizin mete an dernie?
• Ki manier text-la finn prezante?
• Kouma apel sa tip text-la?
• Kouma lir enn reset?
• Dan ki tip liv to kapav trouv sa kalite text-la?

Aktivite 1
Mo relie sak desin ar fraz apropriye dapre reset ‘Rougay Dakatinn’.


 
1. Koup zwayon mins-mins avan.
2. Koup tomat.
3. Kraz bann pima-la.
4. Rousi zwayon-la me pa les li tro frir.
5. Azout tomat ek lerla melanz tou bien   avek enn kwiyer dibwa.


93 / paz katrovin-trezLektir
Depi ki Diego Rodriguez finn dekouver li an 1528, zil Rodrig finn konn bokou nom: Dina a Robi, Diego Ruiz, Mariane ek finalman Rodrigues. Benzaminn bann zil
Maskaregn, li 18 fwa pli tipti ki zil Moris avek enn longer 17, 6 kilomet depi Pointe cotton dan les ziska Pointe Mapou dan lwes.
Akoz so lorizinn volkanik, zil Rodrig rekouver an mazorite avek bann ros bazaltik me lor sertenn extremite kouman dan sid-wes, ena bann plak kalker ki ofer bann
vestiz zeografik spektakiler kouma bann kavernn avek zot bann stalagmit, stalaktit
ek rwiso souterin.
Depi les ziska lwes, zil Rodrig divize an-de par enn senn kolinn parmi lekel ena
Montagn Limon (398m) ek Montagn Malartik (392m). Montagn Tonnerre (214m) ena enn falez spektakiler ek so nom asosie avek tapaz loraz ki rezonn dan vale Fond la Bonte kan ros detas avek falez ek tonbe. Lor Montagn Simitier, ki trouv dan vilaz Le Chou, ena bann tom esklav ek sak lane bokou Rodrige al komemor labolision lesklavaz laba. Finalman Grande montagn finn konverti an rezerv natirel lor lekel nou kapav trouv bokou pie andemik kouma Bois Begasse, Chandelle, Bois Blan me ousi Fauvette ki enn zwazo andemik Rodrig.BazaltKavernn Patat


 Zeografi Rodrig  (premie parti)


94 / paz katrovin-katorz Lektir
Mafate, Cilaos, Salazie (Larenion)
Ena bien lontan ti ena enn gran volkan ki ti form Larenion. Apre enn letan, volkan-la inn efondre ek lerla bann gran falez finn reste. Samem ki azordi nou apel bann  sirk.
Ena 3 sirk dan Larenion: 1. Mafate, 2. Cilaos ek 3. Salazie. Dan lepok lesklavaz, bann sirk ti bann landrwa kot bann esklav maron ki ti pe kasiet. Dayer, nom Mafate se enn nom esklav maron.
Depi 2010, Mafate, Cilaos ek Salazie fer parti patrimwann mondial limanite.  Ki ete enn text dokimanter?
Enn text dokimanter donn bann linformasion presi lor enn size. Souvan ena bann definision ek ousi bann foto ki akonpagn text-la. Vokabiler ki servi dan sa tip text-la souvan spesialize.





95 / paz katrovin-kinzLekritir

Bann sign ponktiasion (Trwaziem parti)

Enn extre Sapit 2 Epizod 1 Grad 3
Tizan dir: - Pare ou lame, mo avoy kat-sink gato kanet.
Vie bolfam dir Tizan: - Ayo mo garson! Mo lame tranble. Desann to donn mwa de kanet mem pou
mo manze.
Enn extre Sapit 5 Epizod 2 Grad 3
Depi lekol maternal St Michel zot lekolo ansam, ek zordi zot ankor meyer kamarad. Toutlong semin zot parye dir ki landrwa inn arive:
- Songes
- Pompee
- Lorter gro ros
- Lataniers
- Grande Montagne
‘:’ (de pwin)
Nou servi de pwin pou indike ki enn personaz pe dir dan enn zistwar. Nou trouv sa dan premie extre kot Tizan ek vie bolfam koze.
De pwin servi ousi pou demontre enn enimerasion kouma nou trouve dan deziem extre.
   Not pou profeser
Obzektif
Rekonet bann sign ponktiasion ek zot litilite
Prosedir
Lir extre Sapit 2 Epizod 1 ek Sapit 5
Epizod 2 pou Grad 3.
Fer enn rapel zistwar Tizan ek ousi
zistwar Océane.
Esey fer zanfan re-rakont sa parti zistwar-la pou kapte zot latansion. Kapav dir ki ti arive avan e ki pou arive apre.
Fer lektir an group ou individiel. Pou premie extre-la kapav fer ze-de-rol.
Lir seki finn ekrir dan ankadre e fer bann zelev donn bann lexanp ki li dan liv ou ayer.


96 / paz katrovin-sez Lekritir
2. Mo met bann sign ponktiasion ki manke.
Mama Tizan dir li
- Tizan      mo pe al lav linz larivier      Mo le to res lakaz to vey laport     Pena lakle      Voler kapav vini      Eski to finn konpran
Tizan pa ti tro anvi res lakaz      parski li ti ena pou al zwe bor larivier avek so bann kamarad      Me li dir so mama
- Wi mama      Mo pou vey laport-la
Kan mama Tizan fini lav linz      li trouv Tizan pe zwe avek so bann kamarad   Li dir Tizan
- Tizan      Ki to pe fer la      Mo pa ti finn dir twa vey laport
Tizan reponn
- Wi mama      Mo pe vey laport mem la      Get mo finn met laport-la anba pie laban      Mo pe trouv li la      Voler pa pou kapav kokin      Li pa pou kapav rant dan lakaz si pena laport
 1. Mo re-ekrir sa text-la avek ‘:’ ladan.
Ali pe fer so lalis pou Nwel. Li pe koz tousel
- Pou Nwel, mo pou demann sink zouzou enn fizi delo, enn robo, enn playstation, enn patin-a-roulet ek enn bato telegide.
____________________________________________
____________________________________________ ____________________________________________
____________________________________________ ____________________________________________
____________________________________________





 Not pou profeser
Obzektif
Servi bann sign ponktiasion dan enn
fason aproprie.
Prosedir
Fer enn ti rapel bann lezot sign ponktiasion ki finn kouver dan bann sapit presedan.
Activite 1
- Lir text-la enn premie tan.
- Dapre bann lexanp ki zot finn gagne, met : dan text-la.
- Lir zot text pou gete si : finn bien plase.
Activite 2
- Lir text-la enn premie tan.
- Servi tou bann sign pontiasion ki finn aprann depi koumansman liv pou donn sa text-la enn sans.
- Fer travay an group de 4 ou 5 zelev.
- Fer sak group prezant zot travay lor enn gran fey papie.


97 / paz katrovin-disetEvaliasion
Zistwar Renar ek Sign
Enn zour, enn Renar invit enn Sign 1
 pou dezene:
- Ou vinn kot mwa midi mwin kinz, pou ena diri ek kari pwason. - Biensir Misie Renar! Anplis kari pwason, sa mo pa pou rate sa, Sign reponn.
Midi mwin vin, Sign fini ariv kot Renar. Lakey bien bon, bann ti gato ouver lapeti avan dezene. Kan ariv ler pou pas atab, Renar amenn diri ek kari dan lasiet. Sign gete me kone li pa pou kapav manz dan lasiet. Renar bien kone ki Sign so labek pa kapav beke lor kiksoz plat.
- Bon apeti Misie Sign! Renar dir.
- Bon apeti ou plito! Mwa mo lapeti finn ale. Me, nou pou refer sa. Demin mo invit ou dezene kot mwa. Mo finn gagn enn bon laviann serf pou fer salmi.
- Aa! Misie Sign ou fer mo lapeti ouver ankor plis la, Renar reponn. Demin nou zwenn alor.
Landemin, Renar ariv kot Sign midi mwin venn-sink. Sign finn prepar kroket fromaz kouma lantre
2
. Ariv ler pou pas atab, Sign amen manze dan vaz. Parfin salmi serf pe leve. Renar gete me kone ki li pa pou kapav manze.
- Bon apeti Misie Renar, mo espere ki ou pou kontan sa salmi-la. Mo finn pran letan pou prepar sa bien, Sign dir.
- Bon apeti ou plito, mo krwar mo finn manz tro boukou kroket. Mo pa tro fin la, Renar reponn.
Enn readaptasion zistwar The cunning Fox and the clever Stork
1
 Enn gro zwazo avek enn long likou, long lapat ek enn long labek. An angle nou dir stork.
2
 Bann ti snak, lasoup ou salad ki nou manze avan enn repa prinsipal.


98 / paz katrovin- dizwit Evaliasion

1. Mo reponn sa bann kestion-la.
a. Kifer Sign pa finn reisi manz bouyon pwason kot Renar?
________________________________________________________________
________________________________________________________________
b. Ki lintansion Sign ti ena kan li finn invit Renar pou dezene?
________________________________________________________________
________________________________________________________________
c. Ki leson bizin tire depi sa zistwar-la?
________________________________________________________________
________________________________________________________________
2. Pou sak fraz mo idantifie Group Nominal ek Konpleman. Mo ekrir
   bann Group Nominal ek Konpleman dan zot sak respektif.
a. Zour fet lamizik bann zanfan pou sante.
b. Gramatin met dekol fer lasanble.
c. Mo pou al naze lamer.
d. Pou Nwel Rimi pou gagn enn poupet.
e. Ton Reyel abitie al bazar Dimans gramatin.






Group NominalKonpleman


99 / paz katrovin-diznefEvaliasion

3. Ki bann mo to ti pou servi pou dekrir to lakaz?
________________________________________________________________
________________________________________________________________
________________________________________________________________
________________________________________________________________
________________________________________________________________
________________________________________________________________
ESKI TO KONE?






To finn deza al Larenion?
To finn anvi trouv Larenion? Si to al Maconde, ki trouv pre kot Baie du Cap, to pou reisi trouv lil Larenion malgre ki li 240km lwin ar nou. Me li ousi depann lor serten kondision meteorolozik.


100 / san