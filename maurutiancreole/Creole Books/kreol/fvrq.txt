 iKi pase la?
Bann lavantir Vanessa ek Leoek lezot zistwarKreol Morisien

GRAD 6
VOLIM 2

Younit Kreol MorisieniiPanel Redaksion Kreol Morisien
Manb panel
MAURiTiUS iNSTiTUTE OF EDUCATiON
Daniella Bastien - Kordonater, Lecturer
Dr (Mrs.) Nita Rughoonundun-Chellapermal - Asistan kordonater, Associate professor
Profeser lekol primer
Ahad Mungralie
Selvavadee Pakkiri
Jean-Noël Jolicoeur (Rodrig)
REMERSiMAN
Christianna Perrine
MiZ-AN-PAZ
KOLA
Ilistrasion (Paz 2, 8, 10, 13, 16 ek 18) Created by  - Freepik.com
ISBN: 978-99949-44-43-9
Copyright Mauritius Institute of Education (2021)
This publication is carried out on a strictly non-profit making basis and is meant to be distributed freely to students and educators by the Ministry of Education and Human Resources, Tertiary Education and Scientific Research
It is strictly prohibited to reproduce this material or use it for any other motive, unless the permission of the MIE and the Ministry of Education and HR, TE & SR is obtained in writing. iiisomer
SAPiT 4  1  BANN SANTIMAN  EK LEMOSION
P1 - 36
EVALiASiON  LEKTIR KONPREANSION   37
P37 - 44
GRAMER  45
P45 - 52
LORTOGRAF  53
P53 - 58
LEKTIR  59
P59 - 66
VOKABILER  67
P67 - 70 1


Bann santiman ek lemosion
❱	Ekout ek konpran enn text ki an plizier parti
❱	Diferansie ant verb santiman, verb aksion ek verb ki exprim aksion mantal
❱		Servi verb ki exprim santiman, verb ki exprim aksion ek verb aksion mantal dan prodiksion ekri
❱	Servi enn vokabiler presi pou exprim santiman ek lemosion
❱	Servi bann expresion an Kreol Morisien ❱	Reper erer lozik dan enn group mo, enn fraz ou enn text
❱	Servi ponktiasion avek pertinans
❱	Servi enn vokabiler ris pou ekrir enn deskripsion ❱	Lir varyete Kreol ki koze dan Rodrig


SAPiT
42

Konpreansion oditif
pasionEnn pasion
Finn ariv dernie term lekol. Bann zelev paret bien fatige. Zot tou pe per lexame PSAC ki pe vini . Zis sa mo-la fer zot gagn enn lespes trak, enn zafer ki trap vant, korde. Misie Kevin dir ki li normal resanti enn lafreyer kan pans sa lexame-la. Se parski se enn evennman inportan lor ki pou ziz tou zot parkour dan primer. Me Misie Kevin ousi dir ki zot bizin konbat sa lafreyer-la. Zot tou finn bien serye toutlong lane ek mem depi First; zot bizin aprann fer zotmem konfians ek pa les sa lemosion negatif la afebli zot kapasite ek dekouraz zot. Li oule zot apresie zot bann dernie mwa ansam e ki zot prepar zot lexame avek konfians ek serenite. Ala so bann dernie mo: “Mo konn zot kapasite ek mo ena foul konfians dan sakenn isi!”
Bann parol Misie Kevin finn fer tou zelev rekinke. Zot nepli trakase. O-kontrer enn lafors monte dan zot ek zot figir ek zot regar eklere. Sakenn santi li kouma enn sanpion ki pe al ver enn viktwar.
Misie Kevin paret satisfe. Li anonse ki li finn amenn enn liv ki apel Nou Rises e dan ki ena zistwar personel sis zenn ki viv dan parti Les Moris. Ena de zistwar ki li anvi partaz avek zot.
“Zot pe rakont zot lavi?” Leo demande.
“Wi. Zot rakont sirtou ki bann zafer ki finn fer zot grandi. Ena bann bon lexperyans me ena ousi bann sitiasion difisil ki zot finn viv. Sa bann zistwar-la pou montre zot ki dan lavi, nou ena bann moman ki fer nou viv diferan lemosion kouman lazwa, latristes, laper ou lakoler,” Misie Kevin reponn.
Li kontinie, “Nou pou departaz sak zistwar pou ki sakenn dan klas kapav lir a ot-vwa. Sak zelev pou lir enn paragraf e kouma li fini, li pou pas liv-la so vwazin. Pa bliye, li bon ki zot pran dis ou kinz segonn pou get parti ki zot pou lir avan zot koumans zot lektir a ot-vwa.”
“Nou pou koumans avek zistwar Deny. Se enn garson ki mo sir zot pou apresie!”
Premie zelev koumans lir...


1. Ki moman lane finn arive pou bann zelev?
2. Ki levennman bann zelev pe redoute?
3. Eski Misie Kevin kriy ar so bann zelev akoz sa?
4. Ki Misie Kevin fer?
5. Ki lefe sa fer lor so bann zelev?
KESTiON ORAL 3

Konpreansion oditif
Mo’nn dekouver ki mo ena enn pasion: desine.
Mo ti pou kontan desinn bann vag ki pe vinn kraz brit-brit kont bann ros nwar lor enn zil...
Parfwa mo al lapes dan lagon avek bann kamwad pre ar enn lil; so nom mo nepli rapel. San ki nou rann nou kont, nou deles bor laplaz pou nou al lwin dan lagon.
Kan lokazion prezante aswar, zame mo fatige admir bann zimaz feerik ki mo trouve kan mo get deryer, kote laplaz lwin laba, mo trouv bann lalimier lotel St Géran: ble, rouz ek blan. Zot paret pe detas zot ek pe naze lor so bann vag, koumadir bann girland Nwel lor fon enn tapi zetwal.
Parfwa, kan nou pa ti pe atann, sa bann pwin lalimier briyan la repann zotmem kouma enn bouke kas-lizie e zot al zwenn bann zetwal lao dan lesiel. Zot pa paret afekte par grander bann montagn nwar ki ena par deryer. Depi kot nou ete dan lagon, nou tann explozion bann fedartifis ki pe desir silans nou lanwit avek enn tapaz mat...
Parfwa, kler-de-linn permet nou fer diferans ant bann diferan kouler pwason ki dormi trankil dan dilo kler lagon, kot nou pe traverse. Nou kontan kont zot. Bann zegwi nwar ek rouz bann oursin drese kan nou lipie frol ar zot. Inn deza arive kot enn sel kou, nou trouv bann lalimier St Géran plonz dan dilo lagon. Lerla, manto lanwit anvlop nou e nou realize ki lalimier bann zetwal pa ase pou montre nou sime pou retourn lakaz.
E kan sa koupir kouran ki rann nou aveg la arive, nou oblize retras nou sime. Dernie ler, nou res zis son bann vag ki pe kraze avek laraz, lwin, kont ros bann zil, ki servi nou kouma gid.

1. Kot Misie Kevin finn pran bann zistwar ki li anvi fer so bann zelev lir?
2. Ki sann-la so zistwar bann zelev pou koumans lir?
3. Ki manier Misie Kevin fer pou ki tou zelev tann zistwar-la?
KESTiON ORAL

1. Ki Deny kontan plis ki tou?
2. Ki li ti pou kontan desine?
3. Ki li parfwa fer avek bann kamarad?
4. Kouma li dekrir lalimier lotel?
5. Eski li fatige get sa bann lalimier-la?
KESTiON ORAL

1. Ki spektak Deny ek so bann kamarad trouve parfwa depi lwin dan lagon?
2. Ki zot tande lerla?
3. Ki ekler bann pwason parfwa?
4. Ki arive kan tou lalimier lotel tengn?
5. Ki manier zot diriz zot pou retourn ater lerla?
KESTiON ORAL4
Konpreansion oditif
 1. Mo reponn par vre (V) ou fos (F). a. Lane lekol pre pou fini. 

b. Bann zelev pe atann lexame avek exsitasion.   c.   Misie Kevin so bann parol redonn so bann zelev konfians. 

d. Tou zelev pou gagn lokazion lir a ot-vwa. e.   Deny ek so bann kamarad abitie al lwin dan lagon volonterman. f.   Deny ena enn pasion pou lapes. g.   Deny ek so bann kamarad parfwa al lapes lwin andeor lagon. h. Deny kontan admir bann zoli kiksoz.   i. Deny finn vinn aveg apre enn aksidan elektrik. 

2. Mo reponn bann kestion dan mo kaye. a. Ki lefe lexame ena lor bann zelev? 

b.   Eski Misie Kevin kriy ar so bann zelev  parski zot pe per? Ki manier li reazir? 

c.   Ki montre ki bann zelev ena  konfians dan zot profeser? 

d.   Eski to panse ki Misie Kevin enn bon profeser oubien non? Explike kifer. e.   “Nou pou koumans avek zistwar Deny. Se enn garson ki mo sir zot pou apresie!” Ki sann-la pe koze isi? f.   Eski lavi bann zenes dan liv “Nou rises” fasil, kot tou an-roz? Ki fraz depi dan pasaz dir sa? g. Ki premie fraz ki premie zelev koumans lir? h.   Ki Deny ti anvi desine? i.   “Nou kontan kont zot... ” Ki “zot” reprezante isi? 

j.   Donn omwin de zimaz ki Deny servi pou dekrir seki li tande ou trouve. Ki zot dir twa lor Deny? Ki kalite garson li ete? 
AKTiViTE KONPREANSiON Konpreansion oditif
3.  Mo rod otan mo ou expresion ki mo kapav pou ranplas sa bann mo ek expresion-la dan pasaz. Zot pa neseser bann sinonim exakt me zot bizin al bien dan pasaz-la.
a. fatige
b. lafreyer
c. lazwa
d. departaz
e. brit-brit
f. deles
g. kas lizie
h. servi nou kouma gid
4. Mo explik bann mo ek group mo dapre pasaz.
a. pasion
b. feerik
c. enn lespes trak
d. enn zafer ki trap vant, korde
e. sitiasion difisil
f. desir silans nou lanwit
5. Mo rod kontrer bann mo ki finn done dan pasaz.

piblik
fasil
an-silans
deteste


56

Gramer

Observ bann verb ki finn souligne dan bann fraz lao. Ki zot exprime, enn aksion ou enn santiman?
Se enn verb ki exprim enn santiman ou enn lemosion ki kikenn resanti, par exanp lazwa, latristes, laper, lakoler, lazalouzi, etc.
Sey trouve, pou sak verb ki finn souligne lao, ki santiman ou lemosion li exprime.
Par  exanp,  “pe  per”  exprim  enn  santiman  laper  ou linkietid.
Ala lezot exanp verb santiman: santi, resanti, riye, plore, kontan, sagrin, ankoler, deteste, depler, ankouraze, etone, agase, etc.

Aster, get sa bann fraz-la:
❱	
	Zis sa mo lexame la fer bann zelev gagn enn lespes trak, enn zafer ki trap vant, korde.
❱	Zot santi enn lafors monte dan zot ek zot figir ek zot regar eklere. ❱	Sakenn santi li kouma enn sanpion ki pe al ver enn viktwar. Isi, se sak fwa enn expresion net ki exprim bann santiman ou lemosion:
Dan 1e fraz, bann expresion-la exprim enn santiman laper, enn laper ki fer panike ek malad. Dan 2e ek 3e fraz, bann expresion tradir enn santiman retour konfians; bann zelev rasire.

Ki mo bizin retenir?
Parmi bann verb – ki bien boukou –, ena serten ki exprim bann santiman ou bann lemosion. Apel zot bann verb santiman.
Bann verb santiman
Mo dekouver bann verb ki exprim enn santiman
Bann zelev pe per lexame PSAC. Zot bizin aprann fer zotmem konfians ek pa les sa lemosion negatif la dekouraz zot.
Li oule zot apresie zot bann dernie mwa ansam.
“Mo konn zot kapasite ek mo ena foul konfians dan sakenn isi!”
Bann parol Misie Kevin finn fer tou zelev rekinke. Zot nepli trakase.


Ki ete enn verb santiman? Gramer
Mo antrene
1. Mo relir zistwar Deny ek mo reper de verb santiman.
2.  Mo refer mem kiksoz ek mo reper de nom ki exprim enn santiman.
3. Mo anserkle bann verb ki exprim enn santiman.
4.  Mo swazir trwa verb santiman depi dan lalis kestion 3 ek mo ekrir enn fraz avek sakenn.
a.   Sandrine pe get enn fim komik ek sak fwa li get akter-la fer enn grimas, li  mor ar ________.
b.   Remy __________ kouma enn fey kan li trouv tig-la sot baraz fons lor zot loto.
c.   Aret __________ koumsa, taler to tom malad!
d.   Bann zwer __________ sa larbit-la parski li donn kart rouz brit-brit.
e.   Mo __________ mo finn kriy ar twa pou nanye.
f.   Kouman mo papa trouv enn fot dan mo devwar, li __________.
g.   Mo gran kouzin finn vinn konze Moris. Aster li __________ manz farata ki pizza!5.  Mo swazir enn verb depi lalis ki finn done anba pou konplet sak fraz.
tranble, deteste, riye, regrete, nerve, prefere, agasenazetonbegeteapresiedezire
admirekontanefreyeekrirmarse
perriyepardonedetesteadore
perdidegoutearanzemeprizeirle


78

Vokabiler

LazwaLaperLatristesLakoler
Bann mo ki exprim bann santiman
Nou finn deza get bann verb santiman. Me pa zis verb ki kapav exprim enn santiman ou enn lemosion. Observ par exanp sa bann fraz-la:
❱	Misie Kevin dir ki li normal resanti enn lafreyer kan pans sa lexame-la.
❱	Li ousi dir ki zot bizin prepar zot lexame avek konfians ek serenite.
Isi, se bann nom ki exprim bann santiman, pa vre?
Ala de-trwa lezot nom ki exprim bann santiman ou lemosion: lakoler, laraz, lapenn, langwas, kontantman, boner, sirpriz, exsitasion, etonnman, etc.
Observ anfin sa de fraz-la:
❱	Bann zelev bien fatige.
❱	Misie Kevin satisfe.
Isi, ki sa bann mo ki tradir enn santiman la?  Se de azektif.
Ala de-trwa lezot azektif ki exprim bann santiman ou lemosion: ankoler, araze, zalou, ere, malere, mizerab, ge, souriyan, exsitan, exsite, inkie, fier, etc.
Ki mo bizin retenir?
Pou exprim enn santiman ou enn lemosion, kouma lazwa, nou kapav servi:
❱	bann verb, ex: riye, amize
❱	bann nom, ex: lagete, lazwa
❱	bann azektif, ex: ere Anplis, nou kapav servi bann expresion an plizier mo. Vokabiler


9 1. Dan sak lalinn, koup mo ki pa exprim enn santiman
a. tandres - swiv - laenn - satisfaksion
b. ere - zalou - rapid - strese
c. kontan - panike - regrete - manze
d. douler - tapaz - detres - lasagrin
e. azil - zwaye - tris - ankoler
2. Dan sak lalinn, koup mo ki pa al avek lezot.
a. plore - larm - koler - tristes
b. lafeksion - lamour - lamitie - laraz
c. panike - terorize - tranble - repoze
d. sagrin - lazwa - melankoli - dezespwar
3. Klas bann nom anba dan kolonn ki bizin.

sirpriz
zalouzi
desepsiontristes
laont
enervmanlakoler
lazwa
etonnmanlangwas
linpasians
laperboner
freyer
Santiman agreabSantiman dezagreab10

Vokabiler
4. Lir zistwar anba la ek reper bann mo ek expresion ki tradir
a. tristes Sandra
b. boner ek exsitasion bann dimounn dan lari c. koler sofer loto d. santiman konfizion Sandra kan sofer frene ek kriye
e. ek klas zot selon ki zot bann verb, nom, azektif ou expresion. Nwel dan mwins ki enn semenn
Nwel dan mwins ki enn semenn me Sandra pa santi okenn lazwa dan so leker. Depi sa zour kot so papa finn bizin admet lopital, Sandra pa pe viv. Li tranble sak fwa telefonn sone. So lestoma amare; li nepli anvi get televizion ou zwe bann “game”. Li mem nepli al lor Facebook pou met nouvo foto ek dialog ar so bann kamarad. So leker lour; a tou moman li santi enn tristes monte ek nway li net. Parfwa, li zet li lor so lili ek li plore forfor dan so lorye. Toule zour, li al rann so papa vizit dan lopital. Dan lari, ena boukou dimounn pe promne. Bann zanfan zot lizie briye, zot souriyan ek zot koz for-for pou demann enn kado ki zot finn admire dan enn vitrinn. Zot paran ousi paret ere net. Sandra gagn linpresion ki zot pa viv dan mem lemond. Li, li telman dezespere ek tou sa bann dimounn otour li la ki telman exsite pou prepar Nwel …
“E, pa get ou sime kan ou marse?” enn lavwa kriye. Sandra sezi, alor ki enn loto frenn sek.    5. Repran bann mo ki to finn trouve pou kestion 4 ek ankadre
a. bann verb an rouz
b. bann nom an nwar c. bann azektif an ver
d. santiman konfizion Sandra kan sofer frene ek kriye an ble e. ek klas zot selon ki zot bann verb, nom, azektif ou bann expresion. 6. Ekrir enn fraz ki sak personaz kapav pe dir. Vokabiler


117. Mo rod bann mo ki exprim bann lemosion ou santiman dan sa grid-la.Anou zwe…



ere soulaze optimis deprime sagrin
ankoler agase rekonesans fier konfian
tris ranferme vilnerab dekouraze neglize
koupab boner desepsion imilie onte
enerve konsterne mosad mefian indiferan
anbete egri insousian armoni tandres
kalm inkie tourmante pesimis zwaye
demoralize konble12

lortograf
ERER LOZiK
1. Mo reper bann group mo kot ena erer lozik.
a. lapat pwason
b. kouran finn koupe
c. aroz kreson
d. enn vieyar santener
e. enn bisiklet rouz an oxizenn
f. fer tapaz an silans
g. lank kreyon laminn
h. niaz finn perdi konesans
i. ekrir enn zistwar
j. enn liv zwanion
k. disik-la pwavre l. disik-la bien fad
2. Mo reper erer lozik dan sak fraz. Apre mo koriz zot.
a.   Samuel finn al patisri pou aste so bann liv lekol.
b.   Kouma robo vinn rouz, Gregory akselere ek zot kontign so larout. c. Sarah pe rod enn mouswar pou li al bengne. d.  Kari-la pena gou; finn bien met tou zepis ki bizin.
e. Bernard pe dezabiye pou li al travay.
3. Mo koriz bann erer lozik ki souligne dan sa text-la pou rann li koeran.
Enn zour Alan ti pe gagn enn move douler ledan. Telman douler-la ti vinn atros, li finn bizin al kot enn dermatolog. Laba, dan lasal datant, ti ena de-trwa zwazo. Sakenn ti pe atann so tour pou swazir. Laplipar ti pe paret dan exsitasion. Mo gagn riye kan mo get tousala. Finalman finn ariv mo tour pou sove. Lapolis-la dir mwa ki mo molar finn pike. Deswit li pran enn masinn pou anlev parti ki sin la ek li finn met enn plonbaz dan zorey-la. Mo finn donn li randevou dan enn siek.
4.  Mo reper bann erer lozik dan text-la. Apre, mo modifie li pou rann li koeran.
Azim pe promne dan montagn e li pe soufle enn zoli ler. Li pe apiy lor enn brin lerb pou li mars pli vit e san tro fatige. Peizaz devan li manifik e soley ti pre pou leve. Kan li finn ariv lao, Azim arete, asiz lor enn ros ek tir enn dipin ek enn boutey zi depi dan so loto. Kan li finn perdi inpe lafors, li swazir enn poz pou li pliy so latant ek instal li pou lanwit. Tigit-tigit, enn silans tom lor lavil ek Azim gagn somey, berse par ronron vantilater.










































 Prodiksion ekri


13DESKRiPSiON (1)
Dekrir enn dimounn
Nou kapav dekrir enn dimounn dan enn fraz ou plizier fraz. Ena diferan sitiasion kot kapav bizin dekrir enn dimounn.
Ex: dekrir enn sispe dan stasion lapolis; koz lor enn dimounn ki finn desede dan enn lamor; koz lor bann nouvo marye dan enn diskour maryaz; dekrir personaz prinsipal dan enn zistwar, etc.
Exanp:
❱		pou enn depozision lapolis, bizin donn bann detay presi ek osi konple ki posib, kouman: enn misie, madam  ou  zanfan;  so  laparans  fizik  (laz,  groser, kouler, longer, seve, figir, kik sign spesial lor so figir (mark, tatwaz); so labiyman, etc.
❱		kapav ousi enn deskripsion ki enn personaz fer de enn lot personaz ar so bos dan enn zistwar polisie, detektiv ou kriminel, etc.
Misie-la ti bien brin ek li ti paret dan latrantenn. Li ti long, bien long, kapav enn met katrovin parla ek li ti bien kosto ousi, koumadir li fer miskilasion. Li ti ena seve kourt, inpe boukle. Li ti ena enn ti labarb ousi, zis lor so manton; li pa ti ena moustas selman.
Li ti met enn rebann, enn jaket nwar, enn jinn ble; mo krwar li ti ena bot an kwir, kapav kouler nwar, me mo pa sir. So jaket ti ouver; li  ti ena enn t-shirt ver andan. Lor t-shirt-la ti ekrir “Barakouda”. Li ti ena enn gro bag an-arzan dan so lindex drwat ek enn bel mont kouler nwar dan so pwagne gos. Ti ena enn lasenn epe an-or, san meday, ki ti o-ra so likou.
❱	pou enn deskripsion rapid dan enn zistwar.
Enn zenn mamzel frel-frel ti pe travay lor enn komputer.
❱		dan enn lamor, pou koz lor dimounn ki finn desede la. Kapav koz sirtou lor karakter ek bann manier dimounn-la14

Prodiksion ekri
❱		swa dekrir enn sanzman dan laparans ou konportman dimounn-la
Dernie ler, kan li finn tom malad la, li finn bien deperi. So lapeti ti finn bien diminie. Li ti nepli kontan sorti, al kot fami. Li’nn aret travay dan so zardin ousi. Li ti res dan so lasam, lor fotey, laplipar letan. ❱		pou koz lor nouvo marye dan enn diskour maryaz
Robin enn exper kontab; li abitie travay lor bann sif, bann gro sif. Li kontan kapav aste tou seki li kontan san get pri, ek li pa prese. Li atann, li swazir bien. Ek parey kouman so bann kont bizin balanse bien ek a zour, parey li kontan tou kiksoz dan lord ek bien fer. Nou ti pe koumans trakase li pa pou marye. Lane ale, lane vini, Robin pa paret interese ar personn.
Me kouman Beatrice finn paret lor map, Robin finn rekonet enn perl rar… 1.  Mo swazir de personaz dan mo liv Kreol Morisien ek mo ekrir enn paragraf lor sakenn. a. Vanessa b. Leo   c. met dekol    d. Misie Kevin 2. Dekrir enn marsan anbilan.
3.  Apre lektir text lao, fer deskripsion Beatrice, avek ki Robin pe marye.  4.  Mo dekrir enn dimounn dan mo lantouraz ou mo fami ki mo pa tro kontan. 5.  Mo dekrir enn personaz dan enn kont de fe ki mo bien kone. 6.  Mo dekrir mo mama swa mo papa lor zot foto swa video maryaz. 7.  Mo dekrir enn profeser ki mo finn apresie pandan sis lane ki mo finn pase dan lekol primer. 8.  Mo dekrir enn dimounn bien ordiner ki mo kone ou abitie trouve. Konpreansion


15LUCKY (1)
Mo bann pli vie souvenir koumanse kan mo ti res dan Lafrik, dan Botswana kot mo ti ete kan mo ti ena 2 an. Mo papa ti travay teknisien dan enn lizinn masinn-akoud. Laba, nou ti souvan al promne e parfwa nou ti al kanpe dan bwa. Kan lizinn inn ferme, nou finn bizin kit pei. Mo ti ena 6 an lerla. Mo pa ti pe anvi retourn Moris. Ler nou finn retourn Moris, mo tantinn inn konsey mo bann paran aste enn lakaz Poste de Flacq. Mo pa tro kontan sa landrwa-la, se enn bwat palab! Mo sipoze ki li parey kouma tou vilaz; kot bann dimounn vey to zafer, mem si to pa’nn demann zot nanye. Mo gran rev se kit Poste de Flacq e retourn Botswana avek tou mo fami.“Mo ti pou bien kontan res pre ar lamer,’’ Vanessa dir ar Leo lor semin lekol.
“Mwa  ousi,”  Leo  reponn  e  li kontinie, “Depi ki mo finn tann zistwar Deny, mo anvi al lapes aswar, get bann zetwal par milie dan lesiel…”
“Eee! Aret reve Leo! Nou bizin fer vit la. Laklos pre pou sone!” Vanessa dir. Misie Kevin atann ki tou zelev asize pou ki li koumanse,  “Azordi  nou  pou  lir zistwar Durla. Se enn tifi ki fer boukou zafer e ki ti ena kikenn spesial dan so lavi. Nou pou fer parey kouma yer. Sakenn pou lir enn bout zistwar.”


1. Ki sann-la ti pou kontan res pre ar lamer?
2. Kot Leo ek Vanessa pe ale?
3.   Ki Misie Kevin finn prepare pou fer dan klas gramatin-la?
4.   Dan ki pei fami Durla finn al reste kan Durla ti zanfan?
5. Kifer zot ti finn al res dan sa pei-la?
6. Komie tan zot finn res laba? 7. Kifer zot finn retourn Moris?
8. Dan Moris, kot zot reste?
KESTiON ORAL BOTSWANA16

Konpreansion
Mo ena ousi enn lot rev. Mo ti’a kontan vinn enn stilis. Mo desinn bann linz depi mo tipti. Sa inn koumanse dan mo bann kaye lekol. Mo extra kontan lamod. Enn lot kiksoz ki mo apresie, se mars-marse lor bor laplaz ek dan bann sime Poste de Flacq. Mo kapav marse enn lazourne!
Mo kontan lir, bann kont Grimm par exanp. Mo trouv zot komik e mo finn konn Grimm gras a Mis Colette. Dan enn bann kont Grimm ena, “Le Vaillant petit tailleur”, ero prinsipal la touy set mous e bann dimounn krwar ki li finn touy set dimounn e zot koumans per li.
Enn lot zafer ki pasionn mwa se bann seri lor televizion. Mo get bann seri amerikin pli souvan. Zot bataz enn lot. Ena plis laksion, touletan ariv bann zafer soke net! Mo panse ki sa inn nouri enn lanvi al dan sa pei-la, pou mo trouv sa devan mwa. Par exanp vizit New York avek so bann bel-bel batiman.
Mo kontan pran mwa kont: makiye, bros mo seve, fer mwa zoli.
Azordi mo ena 16 an. Mo ti pou bien kontan aprann zwe piano ek lagitar pou akonpagn momem kan mo sante. Biensir, mo ti’a anvi vinn enn santez dan lotel. Mo kone ki mo bizin aprann ankor pou ariv lwin, mo ena volonte pou reisi dan lavi.


1. Ki bann travay ki Durla ti pou kontan fer? 2.   Ki kalite liv Durla kontan lir? Donn enn lexanp. Ki li kontan ladan? 3. Ki bann pastan Durla?
4.   Ki pei Durla anvi vizite? Ki manier li finn devlop sa lanvi-la?
5. Ki laz Durla ena kan li pe rakont so zistwar?
6.   Ki metie Durla pa mansione, me ki li ti pou fer bien?
KESTiON ORAL
















PronomSeki li reprezante
MoDurla

 Prodiksion ekri


171.  Mo reponn par vre (V) ou fos (F).
a. Leo ek Vanessa finn zwenn enn zour lekol. 

b. Misie Kevin demann enn zelev lir zistwar Durla an antie.   c. Durla ti finn adopte par bann dimounn depi Botswana, samem li ti pe res laba. d. Durla ek so lafami finn retourn Moris par obligasion. 

e. Durla prefer res Moris ki dan Botswana. 

f. Durla pa finn al lekol letan li ti Lafrik; li pa konn lir. 

g. Durla pou al travay Lafrik kan li vinn gran.   h. Durla ena bann pastan sinp. i. Biento Mis Colette pou vinn travay dan lekol Leo ek Vanessa. 

j. Durla kontan get bann fim ek seri amerikin lor televizion. 

k. Durla ena lintansion fer tou zefor ki bizin pou li realiz so bann rev. 

2. Mo trouv enn sinonim pou sak mo ki finn done anba. a. kontan b. spesial c. sipoze d. bel-bel e. pasionn
3.  Mo reper bann pronom personel dan paragraf ki koumans par “Mo kontan lir, bann kont Grimm …” ek fini par “e zot koumans per li.” e mo dir ki sakenn reprezante.
4. Mo reponn sak kestion dan mo kaye apre enn travay an-group.
a. Ki fraz dan pasaz montre ki Durla ankor rapel pei so lanfans?
b. Ki ti pe fabrike dan lizinn kot papa Durla ti pe travay?
c. Ki de lwazir Durla ek so fami ti ena kan zot ti Botswana?
d. Ki manier bann paran Durla finn vinn res dan Poste de Flacq?
e. Eski Durla kontan res Poste de Flacq? Kifer?
f. Nomm enn kalite liv ki Durla kontan lir.
g. Kifer bann dimounn per ero ‘‘Le Vaillant petit tailleur’’?
h. Kouma Durla okip limem?
i. Eski Durla konn sante? Ki fraz dan pasaz soutenir to repons?
j.   Ki tip travay Durla ti pou kontan fer: vinn enn zouvriye, enn teknisien, enn sportif, enn anplwaye biro, enn artis, swa fer enn metie lamer? Ki fer twa dir sa?
5. Mo fer enn fraz avek sak mo ek group mo ki finn done.
a. souvenir b. lamod c. nouri enn lanvi d. volonte
6. Mo swazir pou reponn enn kestion dan mo kaye.  a. Eski twa ousi to ena bann rev kouma Durla? Rakont nou to rev dan enn paragraf.
b.   Eski to finn deza observ bann zetwal aswar? Ki lemosion to resanti? c.   To res dan enn vilaz ou lavil? Donn bann lavantaz ek dezavantaz ki ena dan to landrwa. Dir kifer to kontan res laba ou kifer to pa kontan.
d. Dekrir to liv prefere. Kifer to kontan sa liv-la?AKTiViTE KONPREANSiONGramer


Verb aksion
Anou fer enn pizza
❱	Prepar lapat.   Met lafarinn dan enn gro bol ek azout lelvin ek disel. Melanz toule trwa bien.    Apre vid delo tied ek enn tigit delwil.   Petriy melanz-la ziska lapat-la bien mou.  Les lapat-la dan enn kwin pou li monte. ❱	Fer lasos.    Dan enn graynder, kraz pomdamour, lay ek bann zepis dapre to gou. ❱	 Belo lapat pou fer li vinn kouman enn farata; li bizin bien mins parski li pou monte kan kwi.
❱	Tal lasos lor lapat. ❱		Azout bann toping  kouma sosis, poul frir, batonet krab rape, zanbon, rondel tomat, sanpiyon, brinzel frir, zoliv, etc. ❱	Rap fromaz bien lao (chedar, emantal swa mozarela.)
❱		Kwi dan four lor enn tanperatir 230° C pandan 10 minit.
Mo dekouver
1.  Mo soulign bann lezot verb aksion dan “Reset pizza”.
2.  Mo konpar avek enn lot reset pou dir si tou reset kontenir boukou verb aksion. Eski zot kontenir sirtou bann verb aksion?
3.  Mo konpar avek enn “Mod danplwa” ki explik ki manier pou fer enn instalasion pou dir si sa tip text-la kontenir boukou bann verb aksion. Eski zot kontenir sirtou bann verb aksion?
Ki ete enn verb?
Li konzige dapre mod (indikatif, infinitif, etc.) ek tan (prezan, pase, etc.). Dan enn fraz, li souvan ena enn size ki plase devan li ek ki souvan enn pronom personnel (mo, to, etc.)
Li exprim enn aksion, ou enn evennman, ou ankor enn leta, enn santiman swa enn lemosion.


Ki ete enn verb aksion?
Enn verb aksion refer zis a bann verb ki exprim enn aksion ou enn evennman. Zot deroule dan letan ek zot ena enn koumansman, enn “pandan” ek enn lafin laplipar letan.
Exanp: galoupe, sote, manze, ekrir, etc.


18 Gramer
Mo antrene
4.  Mo idantifie bann verb aksion ek mo ekrir zot dan mo kaye.
kase penn ranze filme
apresie korize resanble alime
ekrir koupe tipe explike
plante nerve deteste observe
5. Mo rod enn verb apropriye pou ranpli sak tire.
a. Nou servi enn masinn elektrik pou __________ trou.
b. Si to pa __________ bann brans to pie leksi, li pa pou raporte bien lot lane.
c. Mo pe  __________ tou bann kiksoz initil dan mo lasam pou zete.
d. __________ sa pake biskwi la pou anpes li gagn ler.
e. __________ balie; sa lakwizinn-la tro sal!
6.  Mo rod 5 verb aksion pou sak mo ki finn done.  Finn fer enn lexanp pou twa.
a. dokter — kestione, touse, observe, tate, preskrir
b. planter —
c. sekreter —
d. profeser —
e. ponpie —
f. oseanograf —


197. Rod enn verb aksion pou sak definision.
a. aval enn likid ➔ bwar
b. bouz lekor lor enn ritm lamizik ➔ d__________
c. resipian finn ranpli ek konteni pe tom deor ➔ d__________
d. larg boulon ➔ d__________
e. donn detay pou fer konpran ➔ e__________
f. tir linz ➔ d__________
g. sanz pozision lekor pou ki ledo an kontak avek enn sirfas orizontal ➔ a__________

 Anou zwe…20

Vokabiler
1.  Swazir enn santiman ou lemosion par fraz.
a. Marc pa pe krwar so lizie: zame li finn trouv enn zafer parey. (_______)
b.   Sammy tap so lipie kont larmwar apre enn diskision. (______________)
c.   Anushka esey kriye me okenn son pa sorti. Li esey bouze me pa kapav, koumadir li finn paralize. ( _______________ )
d.   Sa tifi-la enerv mwa. Sa fer enn semenn ki li finn rant lekol ek deza tou zelev pe tourn otour li. Me ki li ena plis ki mwa? ( ____________ )
e.   Malgre tou so zefor, Anna pa finn reisi. Li nepli ena kouraz. (_________)
2. Nomm santiman ki sak senaryo indike.
a. Mo gran frer finn gagn so permi kondir; li koumadir dan lezer!
b.   Zordi se dernie zour lekol avan konze; mo pa pe kapav res trankil lor mo sez, mo le ler al pli vit!
c. Manisha fek aprann ki enn loto finn tap ar so lisien. Li koumans kriye ek plore.
3. Mo transform bann azektif an nom.
4. Rakont to santiman pandan lektir sa text-la e apre lektir.
Li ti la. Mathilde ti sir ki li ti pe kasiet kikpar dan nwar. Mathilde ti mem kapav tann li respire. Li ti pe resanti…koumadir…bann vibrasion dan ler. Ti ena enn loder ousi. Kouma li finn kapav rant dan lakaz? Li ti krwaz so lizie zonn, talerla dan lakwizinn. Bann lizie menasan. Vit-vit, Mathilde ti al kasiet deryer laport plakar. Zame li finn santi li gagn per koumsa. Li bizin sove. Me, kotsa pou ale? Tou bann laport ferme. Sel sorti ki reste se laport balkon. Mathilde deside pou tant so sans ek li galoup ziska laba.
“Miaaaoouuu!”, sat Mathilde kriye.
Enn sel kout, li nek sot lor gro lera-la.
5. Rekopie sa text-la ek soulign bann mo ou expresion ki exprim enn santiman.
Depi avan soley leve, Sael lor so lipie. Enn lazwa imans pe reflekte lor so figir ek li santi kouma bann papiyon dan so vant. Zordi, Sael pou fer enn nouvo pa dan so lavi. Li extra kontan parski li pe al etidie dan enn liniversite dan Lostrali.


AzektifNom santiman
Mounira bien desi. desepsion
Marcel ankor etone par so sikse.
Ala to inpasian la!
 Mo mama ankoler akoz mo betiz.
Sara-Jane pe gagn onte pou rantre.
Kifer to zalou?
Mo zwaye kan mo trouv tou dimounn ansam.DiKTE
1. Dinozor
Dinozor, se bann reptil preistorik ki finn viv lor later anviron de san vintwit milyon lane avan. Bann dinozor ti bien enorm. Ena ti pe pez katrovin tonn ek ti fer karant met longer. Par kont ena ti tipti kouma enn poul ek zot ti pez wit liv. 2. Kouma aranz enn manzwar pou zwazo?
1. Rod enn boutey plastik.
2. Rod de kouyer.
3.   Pers enn trou dan boutey-la dan enn fason kot trou-la travers lot kote.
4. Fons lamans kouyer-la dan trou-la.
5. Plas deziem kouyer-la parey.
6.   Ranpli boutey avek manze (diri, may kraze, dipin rasi kraze, etc.)
7. Atas enn lakord dan lagoul boutey.
8. Met manzwar apandan dan lakour.
3. Lariz konper Zako
Enn zour konper Zako ki pa ti konn naze ti anvi travers Grande Rivière Sud Est. Kan li ariv laba, li trouv konper Lisien. Deswit konper Zako sezi lokazion ek demann li led. Konper Lisien demann konper Zako mont lor so ledo ek zot finn koumans zot vwayaz. Kan finn ariv omilie larivier, konper Lisien dir ki so papa bien malad ek dokter Poul finn preskrir enn laservel Zako.
“Mo pou donn mo papa to laservel pou manze,” konper Lisien dir.
“Ayo! To pa ti kapav dir mwa sa depi avan. Mo pa ti pou kit mo laservel lor pie koko. Retourne aster!” Konper Zako replike avek enn lotorite.
San perdi letan konper Lisien retourne ek zot al kot pie koko. Kan konper Zako mont lor pie koko, li kriye, “To rod mo laservel move inbesil. Ale! Sinon to pou gagn kout koko lor to koko!”
lortograf


21
22

Prodiksion ekri
DESKRiPSiON (2)
Dekrir enn plas
Parey kouman pou deskripsion enn dimounn, manier dekrir enn plas pou depann lor rezon ki nou fer li ek ki li pou servi.
Enn deskripsion kapav bien long ou extra kourt, tou depann.
Exanp:
❱		Si nou pe dekrir enn landrwa kot finn ena enn aksidan pou enn depozision, nou deskripsion bizin bien presi ek kontenir bann detay faktiel.
Ariv enn moman zis apre Montagne Ory kot larout koumans desann, ek lapant-la ale mem lor plis ki 300 met. Kote gos, ravin, kote drwat “lane” bann loto ki pe desann Port-Louis. Lor tou sa distans-la, pena okenn “lay-by” kot kapav borde.
Parey si nou pe dekrir enn lanplasman, meton ki to bann paran pe rod enn lakaz pou lwe ek ki enn tonton pe dekrir enn batiman ki li finn trouve.
Lakaz-la extra bien sitie. Li trouv St Jean, lor larout rwayal mem, me lakour devan gran ek ena boukou zarb ki devet kas tapaz lari. Toule de bistop monte-desann pre. Bis Port-Louis sorti depi Vacoas, Quatre-Bornes ek Curepipe tou. Ena laboutik, tabazi ek mem enn boulanzri tou lamem. Lekol primer ek kolez tou bien pre. Bann vwazin ousi de kote bann bon fami, bien trankil.
Kan nou dekrir enn plas, nou kapav donn linformasion lor kouma plas-la ete, ki bann kiksoz ki rann plas-la diferan.
Exanp:
❱		Port-Louis trouv lor lakot Nor-Es lil Moris. Port-Louis lavil ki pli anime dan nou pei. Li enn sit administratif ek finansie. Sa lavil-la koumadir enn losean kiltirel ek istorik. Bazar santral, enn bann plas ki pli bien vizite. Laba vann legim, fri, zepis ek ousi bann prodwi artizanal. Pre kot lamer ena Waterfront, kot kapav kas enn poz ek admir lepor. Sel ipodrom ki ena dan nou pei trouv dan sa lavilla. Champ de Mars pli vie plas lekours dan Losean indien. inpe lao ena Fort Adelaide, enn plas ideal pou admir lavil-la an-antie. Malgre ki fer bien so dan Port-Louis, enn zourne veikil sirkile lor lari ek boukou dimounn ale-vini.
Me si nou pe rakont enn zistwar, nou kapav pe fer enn deskripsion pou dir kouman landrwa-la ete me ousi fer santi enn lanbians, enn latmosfer.
Exanp:
❱		Zot pran enn santie ki pas atraver baraz feyaz ek zot debous dan enn gran karo kann kot ti fek fer lakoup e ki ti ranpli lalimier ek tou kalite parfin; enn ti labriz pe soufle.
1.  Mo swazir 2 landrwa ek mo ekrir enn paragraf pou dekrir sakenn:
a. mo klas b. mo lekol c. mo landrwa  d. mo pei e. enn larivier 23Konpreansion
Lucky (2)
Mo gran lamour, se mo lisien Lucky. Li ti enn zoli lisien. Li ti pe konpran tou seki mo ti pe rakont li. Aswar, li ti pe vinn get mwa ek mo ti pe fer li dormi. Aster li finn mor. Enn bann dimounn inn bat li lor so latet ar baton, mo pa kone kifer. Li mank mwa boukou. Souvan mo mazinn li. Plito gagn zafer ar Lucky ki ek bann dimounn. Parski enn lisien, to kapav koz ar li, to kone li pa pou al koz to koze. Pena palab. Ek bann dimounn, a sak fwa to rakont zot enn zafer prive, zot al repet sa partou kote. Sa fer mwa ankoler.
Sak fwa ki mo ti sagrin, mo ti al get li pou gagn enn rekonfor, kav arive mo plere ar li tou. Mo rakont li mo bann traka, lerla, parfwa li ti pe plore ek mwa. Apre lamor Lucky, kan mo mama ti pe dir so nom, sa ti fer mo leker fermal, sa ti rann mwa bien tris. Lucky ti kouma enn dimounn mem pou mwa. Si li ti sagrin, li ti pe vinn partaz sa ar mwa. Mo ti fini konpran ki li ti pe gagne. Kan so vant ti pe fermal ouswa si li ti pe anvi vomi, mo ti pe pran li kont, mo fer dile mo donn li. Kan mo ti pe al lekol, li ti bien ankoler. Li ti pe mord-mord mo lipie, ris mo seve. Li pa ti oule ki mo ale, kit li tousel. Avek Lucky, mo ti pe partaz ziska nou manze defwa. Enn ti yaourt ousi li ti kontan.
Mo’nn gagn enn ta lezot lisien apre Lucky, me mo ti dir zot ki zame zot pou vo mo Lucky. Bann kamarad garson ek tifi ousi parey. Enn zour zot anvi koz ar twa, enn lot zour non. Pa Lucky. Li, li ti touzour la. Zame mo’nn konsider li kouma enn lisien. Dernie fwa mo’nn trouv li, li ti pe kriy-kriye ek li’nn mont lor mo zenou. Kan li’nn mor, mo’nn extra plore. Ena defwa kan mo tris, mo al asiz pre ar so tom. Li’nn antere deryer nou lakaz. Lerla mo dir li ki, si li ti vivan, mo ti pou rakont li tou mo lasagrin. Azordi, zame mo pou kapav re-apel enn lot lisien Lucky. Personn pa konparab ar Lucky. Parfwa arive, mo koz-koz li ar mo mama. Li dir mwa ki mo bizin arete. Li repet mwa ki li’nn mor aster. Me mo bizin fer li konpran, ki pou mwa, Lucky touzour la dan mo leker...


1. Ki sann-la so zistwar pe kontigne isi?
2. Kouma Durla so lisien ti apele?
3. Ki finn ariv Lucky? Kouma finn ariv sa?
4. Ar ki sann-la Durla ti abiltie konfie li?
5. Ki Durla pa kontan ditou ek met li ankoler?
KESTiON ORAL

































































































































































































































































24

Konpreansion
Kamini pe souy enn ti larm ki finn perle kot so lizie. Leo dan niaz. Vanessa pe mazinn so lamitie avek Leo. Koumadir pena okenn zelev dan klas. Sakenn pe paret perdi dan so panse. Misie Kevin tir zot dan zot revri kan li dir, “Mo finn swazir sa de zistwar-la parski sakenn montre nou ki dan lavi ena bann zoli zafer ki arive e parfwa ousi ena bann zafer ki fer nou tris. Me dan tousala, nou bizin aprann fer zefor ek avanse ek rann nou lavi zoli. ”
“Kifer ou pe dir nou sa bann zafer-la, Misie?” Leo demande.
“Nou finn pas plizier lane ansam. Mo finn trouv zot grandi. Aster, zot pre pou kit lekol primer pou koumans enn lot letap dan zot lavi. Parey kouma zot ti dir bay-bay lekol maternel, aster zot pou dir bay-bay lekol primer. Dan kolez, zot pou parmi bann pli tipti. Defwa li pou difisil. Me, zot pou ena nouvo kamarad ek zot pou aprann boukou nouvo zafer.”
Misie Kevin, lemosion dan lavwa, kontinie, “Mo swet zot bonn sans pou zot lexame. Pa panike sirtou! Zet enn koudey lor zot papie net dabor pou gagn enn lide bann kalite kestion ki ena; travay dan ninport ki lord ki zot oule me fer tou kestion. Ale, bonn vakans e bonn sans pou zot bann nouvo lavantir! Ki kone? Enn zour ena parmi zot kapav vinn profeser lekol zot ousi, ki zot panse? Tou zelev leve, tap lame, kriye, “Ip ip ip! Wehhhh! Mersi Misie Kevin!”
Sa swar-la, sak zelev finn rev lavenir ki li ti anvi ena...
1. Ki reaksion bann zelev apre lektir text Durla?
2. Kifer Misie Kevin finn fer so klas lir zistwar Deny ek Durla?
3. Ki Misie Kevin dir so klas lor kolez?
4. Ki konsey Misie Kevin donn zot pou lexame?
5. Ki lavwa Misie Kevin montre? 6. Ki manier bann zelev exprim zot rekonesans pou zot profeser?
7.   Apart rekonesans, ki santiman bann zelev pe devet resanti kan zot kriy “Ip ip ip! Wehhhh!”?
KESTiON ORAL 25Konpreansion


AKTiViTE KONPREANSiON
1. Mo reponn par vre (V) ou fos (F). a. Durla finn ena boukou lisien me Lucky finn res so prefere. b. Durla ti pe rakont tou so bann problem so bann kamarad. c. Durla ti pe partaz ziska so manze avek Lucky. d. Durla ti apresie Lucky parski lisien-la ti pe temwagn li boukou lafeksion. e. Durla ti plore boukou apre lamor Lucky.   f. Durla apel tou so lisien Lucky.  g. Durla kontan so bann lisien me se so mama ki swagn zot. 

h. Durla paret enn tifi bien tousel. i. Durla kontinie rakont so bann sekre Lucky. j. Misie Kevin donn so klas bann bon konsey. k. Misie Kevin panse ki profeser, se enn fay metie. 

l. Kamini finn bien touse par zistwar Durla. 
2. Mo reponn bann kestion dan mo kaye. a. Kifer Durla ti prefer koz avek so lisien plito ki avek bann dimounn?
b. Kouma Durla ti pe okip Lucky kan li ti malad?
c. Kouma Lucky ti pe montre so mekontantman sak fwa Durla ti pe al lekol?
d. Apre lamor Lucky, kot Durla ti pe ale kan li ti tris? Kifer?
e. Ki fraz dan sa text-la dir twa ki Lucky ti plis ki enn lisien pou Durla?
f. “Koumadir pena okenn zelev dan klas.” Ki to konpran par sa fraz-la?
g. Ki lemosion sa text-la finn fer twa resanti?
4. Mo rod sa bann mo-la dan pasaz ek mo donn enn sinonim pou sakenn. a. mor - ____________________       b. prive - ____________________
c. rekonfor - __________________
d. sagrin - ____________________
e. konsider - ___________________
3. Mo reponn sa bann kestion-la dan mo kaye.
a.   Eski twa ousi to ena enn zanimo ki finn vinn to meyer kamarad? Ekrir enn paragraf lor ki to kontan ar li.
   Sinon, ekrir enn paragraf lor dimounn ki finn vinn to meyer kamarad ek dir ki to apresie ar li.
b. Kan to gagn enn gro sagrin, ar ki sann-la to al koze? c.   Dapre twa, kifer sa fer dibien koz ar kikenn kan to sagrin, kan to gagn per oubien kan to ankoler?
d.   Dekrir enn landrwa ki to pli kontan dan to lekol ouswa dan to lakaz.
e.   Eski to finn mazine dan ki kolez to ti pou kontan ale? Dekrir li ek dir kifer to ti pou kontan al laba.
5. Mo explik sa bann mo ek group mo dapre zot lanplwa dan pasaz. a. konparab - _______________________________________________________
b. zot pou vo - ______________________________________________________
c. dan niaz -________________________________________________________
d. letap -___________________________________________________________Gramer
Verb ki exprim aksion mantal
Fer kouma Andy
Touletan Andy ti reve pou vinn enn Matematisien. Pou realiz so rev, Andy kone ki li pou bizin aprann bien. Depi tipti mem Andy finn koumans fer zefor. Li deside pou leve boner toulezour. Kouma revey anons sink-er-edmi, Andy deza instale devan so latab. Pandan pre de-z-er d’tan, Andy konsantre lor so liv ek so kaye. Li travay dan bann lezot liv Matematik ousi ek li pran bann revi kot ena bann zwe Matematik prete libreri.  Andy finn memoriz bann tab miltiplikasion bien vit; li kalkil bann adision, miltiplikasion ek soustraksion ziska trwa sif san papie, ledwa ou “abacus”. Profeser dan klas finn rekonet lintere Andy ek so bann zefor. Li finn ed Andy pou al pli lwin. Zordi Andy pe kontinie so letid. Li pe prepar li pou li al liniversite, pou fer enn B.Sc in Mathematics. Apre sink lane, telman Andy finn metriz bann konsep Matematik enn iniversite dan Lamerik finn konvok li pou enn interview.
Mo dekouver
1. Mo observ bann mo ki an rouz dan text lao la.
2. Eski  mo trouve ki se bann verb? 3.  Eski se bann verb aksion fizik, swa bann verb ki exprim enn leta, enn santiman ou enn lemosion? Ki mo bizin rapel?
Ena diferan kategori verb. Pli gran kategori, se bann verb aksion (fizik); apre ena bann verb leta ek verb santiman. Me ena ousi bann verb aksion mantal. Zot pa form enn gran kategori me zot inportan.

Ki ete enn verb ki exprim enn aksion mantal?
Enn verb ki montre enn aksion ki pas dan nou latet. Ex: panse, bliye, konpran, etc.
5.  Mo explike ki manier “realize” ek “lir” kapav servi kouma verb aksion ek ousi enn verb mantal. Mo fer enn fraz avek sakenn sa de itilizasion verb-la.
6. Mo trouv enn verb mantal pou sakenn sa bann definision-la.
a. konsidere, examine dan latet ➔
b. gard dan latet/memwar ➔ c. perdi depi dan memwar/pa kapav retrouve dan memwar ➔
d. fer enn rezonnman dan latet ➔
e. retrouve an memwar apre enn moman, enn peryod ➔  7. Mo rod enn verb ki exprim aksion mantal apropriye pou ranpli sak tire.
a. Mazistra finn __________ pou kondann akize-la. b. Owen pe gagn per akoz li finn __________ leson ki ti sipoze aprann.
c. Celina enn tifi malinn. Li __________ bien vit.Mo antrene
4. Mo soulign bann verb ki exprim enn aksion mantal.
telefone  devine galoupe reve rapel resite reflesi prepar momem kalkile dir prepare realize observe soupsone krwar


26 Vokabiler
2. Mo explik sak expresion ki finn done. a. pe trouv zekler
b. pe pokpok
c. mars dan lezer
d. disan pe bwi
e. leker lour1. Mo swazir bon repons. 
27a. riy zonn• zalou
• dekonserte
• ere
c. poul mouye•  kapon
•  pares
•  bleseb. larm krokodil• kontan
• sagrin
• ipokrit
d. pwason dan dilo• ankoler
• tris
• alez
e. sap lor kal• dezespere
• ankoler
• soke
f. leker bat dan mole• gagn per
• gagn onte
• gagn fre
g. bros so koko• fer enn remark pou koriz kikenn
• felisite
• kestione28

lortograf
1. Mo relie sak sign ponktiasion avek so definision.
2. Mo ranpli sak bwat avek ponktiasion ki manke.
De konde finn aranz zot nik dan baraz banbou


 Ti ena trwa dizef avek bann tas maron ladan

 Enn dan sa de konde-la finn kouve pandan plizier zour
 Lot-la ti pe veye ek ti pe amenn manze
 Enn Samdi gramatin

 dizef finn eklo

 Magali get zot li kriye
 Get kouma sa trwa ti konde-la adorab

 
3. Mo ponktie sa bann fraz-la.
a. eski to pou pas get mwa Samdi
b. get sa zoli rob-la
c. nou finn al kas goyav desinn Plaine Champagne
d. galoup pli vit
e. kifer trouv zetwal zis dan aswarservi pou exklame
terminn enn fraz
servi pou signal diskour direk
mark enn ti poz dan enn fraz signal separasion ant serten group mo dan enn frazservi pou poz kestion.,
!
? Prodiksion ekri


29DESKRiPSiON (3)
1.  Mo ekrir enn text pou dekrir ek rakont enn senn ki mo finn trouve.
Dan rekreasion, to finn temwin enn zafer inabitiel . De misie travers baraz ek rant dan lakour lekol.
Paragraf 1 (introdiksion)
Dan sa paragraf-la, dir kan ek kot zistwar-la pe pase e ki dimounn ki la. Donn inpe detay ek  lanbians. Kot to ti ete e ki to ti pe fer? Ki moman lazourne ti ete?
Avek ki sann-la to ti ete? Ki zot ti pe fer? Kot lezot zelev ti ete? Ki zot ti pe fer? Paragraf 2 (Ki manier tou koumanse)
Ki de misie-la resanble? Donn enn deskripsion fizik me ousi dir ki kalite dimounn zot paret ete. (Enn ou de mo kapav sifi a sak fwa.)
Kouma zot finn travers baraz ek kot sa? Ki manier sa finn posib?
Ki zot lintansion dapre twa? Kifer to dir sa?
Paragraf 3 (Ki manier sitiasion kontinie)
Ki zot finn fer, to (bann) kamarad ek twa kan zot trouv sa de misie-la? Eski lezot dimounn, zelev, staf biro, profeser, etc., ousi finn trouv zot? Ki finn zot reaksion? (Swazir donn reaksion zis enn-de (group) dimounn.)
Ki de misie-la finn fer lerla? Paragraf 4 (Ki sitiasion alafin)
Ki manier tou finn fini? Eski lekol finn pran sertenn desizion apartir la?
2.  Mo swazir enn evennman ek mo ekrir enn text pou dekrir li. a. Fet lamizik dan lekol
b. Selebrasion lindepandans dan lekol
c. Zourne sportif dan lekol
30

Prodiksion ekri
3. Mo observ sa desin-la pou ekrir enn zistwar.
4. Mo ekrir enn text pou rakont sis lane ki mo finn pase dan lekol primer.
 Rodrig


31Enn zoli liv
Ouver so bann paz
Rakont zistwar lavi
Bann zoli zimaz bien saz
Me ki koz tou langaz
Parfwa kre bann loraz
Dan memwar bann ti zanfan pa tro saz
Zoli liv ouver so paz
Enn zoli leker ek boukou fler
Mmmmmm
Lamour dan ler
Leker bate, galoupe, sote, palpite
Enn ti bonom asize dan liv
Ek enn ti mamzel  bien zoli
Enn bon parfin roz
Ki grat lagorz
Zot leker bat for…
Boum, boummmm…
Liv vir so paz
Lavi gard boukou sirpriz…
Liv  koumans sante
Enn zoli melodi…
Li fer enn ti parodi.
“Dodo dodo baba gate, sat maron pa nanan twa”
“Dodo baba gate sat maron pa nanan twa”Liv-la ere, zwaye
Zwaye kouman enn  zoli  ti baba dan lebra so manman
Lavi zoli, kan enn manman donn lavi
Enn lavi san pri...
Divan soufle dan paz
Fer boukou ti tapaz
Li tourmante, boulverse
Lor paz, ni enn zimaz
Kinn arive…
Bann mo balote lor paz
Kouman bato balote lor delo.
Tousel perdi dan losean lavi.
Zoli liv ferm so paz lor zistwar lavi.
Enn zour zoli liv pou ouver so paz.
Pou twa ti zanfan pa tro saz.
To tour ekrir enn ti zistwar.
Twa gardien tou memwar.
Enn zour gardien limanite.
Christianna Perrine, “Enn liv”. 2016ENN LiV32

Oral
DiSKiSiON ORAL
1.  Mo observ ek dir ki santiman ou lemosion sa bann zimaz-la evoke.
2.   Mo dir ki lemosion ek santiman mo resanti dan sa bann sitiasion-la. a. Mo gagn enn bon rezilta lafin lane.
b. Mo ofer enn kado mo mama
c. Mo ti frer malad.
d. Enn kamarad pe demenaze.
e. Mo nepli per pou lir enn liv plis ki san paz.
f. Mo tann premie mo enn ti-baba.
g.   Mo dekouver pou trwaziem fwa ki larou bisiklet finn plat.
h. Mo finn pini pou enn zafer ki mo pa finn fer.
i. Mo tann enn son bizar aswar dan nwar.
j. Mo pe get enn fim kot ena vanpir.



 Oral


33
PRODiKSiON ORAL
3. Enn zanfan al kot dokter. So vant pe fermal.
Imazinn enn konversasion kot li pou bizin explik so douler dokter.
Bonzour Dokter Alain. Mo extra malad! Pa panike. Mo pou oskilte twa. Mo…
Bonzour Lea. Bon, kalme twa. Dir mwa exakteman ki to resanti. To gagn douler?
Mersi Dokter. Ou finn bien explik mwa. Aster mo…34

Antrennman lektir
DiSKiSiON ORAL
Enn pasion. |||
Finn ariv | dernie trimes lekol. || Bann zelev | paret bien fatige. || Zot tou | pe per lexame PSAC | ki pe vini. || Zis sa mo-la | fer zot gagn | enn lespes trak, | enn zafer ki trap vant, | korde. || Misie Kevin dir | ki li normal | resanti enn lafreyer | kan nou pans sa lexame-la. || Se parski se | enn evennman inportan |  lor ki pou ziz | tou zot parkour dan primer. ||
Me Misie Kevin ousi dir| ki zot bizin konbat| sa lafreyer-la. || Zot tou finn bien serye | toutlong lane | ek mem depi First; || zot bizin aprann | fer zotmem konfians | ek pa les | sa lemosion negatif la | afebli zot kapasite | ek dekouraz zot. || Li oule zot apresie | zot bann dernie mwa ansam | e ki zot prepar | zot lexame avek konfians | ek serenite. || Ala so bann dernie mo: | “Mo konn zot kapasite |ek mo ena foul konfians | dan sakenn isi!” ||
Bann parol Misie Kevin | finn fer tou zelev | rekinke. || Zot nepli trakase. || O-kontrer | enn lafors | monte dan zot | ek zot figir ek zot regar | eklere. || Sakenn santi li | kouma enn sanpion | ki pe al ver enn viktwar. ||
Misie Kevin | paret satisfe. || Li anonse | ki li finn amenn | enn liv | ki apel Nou Rises e dan ki | ena zistwar personel | sis zenn | ki viv | dan parti Les Moris. || Ena de zistwar | ki li anvi partaz avek zot. ||
“Zot pe rakont zot lavi?” | Leo demande. |
“Wi. || Zot rakont sirtou | ki bann zafer | ki finn fer zot | grandi. || Ena bann bon lexperyans | me ena ousi | bann sitiasion difisil | ki zot finn viv. || Sa bann zistwar-la | pou montre zot | ki dan lavi, | nou ena bann moman | ki fer nou viv diferan lemosion | kouman lazwa, latristes, laper ou lakoler,” | Misie Kevin reponn. ||
Li kontinie, | “Nou pou departaz |sak zistwar | pou ki sakenn dan klas | kapav lir a ot-vwa.|| Sak zelev | pou lir enn paragraf | e kouma li fini, | li pou pas liv-la | so vwazin. || Pa bliye, | li bon ki zot pran | dis ou kinz segonn| pou get parti ki zot pou lir | avan zot koumans | zot lektir a ot-vwa.” ||
“Nou pou koumans | avek zistwar Deny. || Se enn garson | ki mo sir | zot pou apresie!” ||
Premie zelev koumans lir... ||
Mo’nn dekouver | ki mo ena enn pasion: | desine. ||
Mo ti pou kontan desinn bann vag | ki pe vinn kraz brit-brit | kont bann ros nwar |lor enn zil... ||
Parfwa |mo al lapes dan lagon | avek bann kamwad | ... pre ar enn zil; | so nom | mo nepli rapel... || San ki nou rann nou kont, | nou deles bor laplaz | pou nou al lwin dan lagon. || Antrennman lektir


35Kan lokazion prezante aswar, | zame mo fatige admir | bann zimaz feerik | ki mo trouve kan mo get deryer, | kote laplaz... || lwin laba, | mo trouv | bann lalimier lotel St Géran ||: ble, rouz ek blan. || Zot paret | pe detas zot | ek pe naze lor so bann vag, | koumadir bann girland Nwel | lor fon enn tapi zetwal. ||
Parfwa, | kan nou pa ti pe atann, | sa bann pwin lalimier briyan la | repann zotmem | kouma enn bouke kas-lizie | e zot al zwenn | bann zetwal lao dan lesiel. | Zot pa paret afekte | par grander | bann montagn nwar | ki ena par deryer. || Depi kot nou ete dan lagon, | nou tann explozion | bann fedartifis | ki pe desir silans nou lanwit | avek enn tapaz mat... ||
Parfwa, | kler-de-linn |permet nou fer diferans | ant bann diferan kouler pwason | ki dormi trankil dan dilo kler lagon, | kot nou pe traverse. || Nou kontan kont zot... || Bann zegwi nwar ek rouz | bann oursin drese | kan nou lipie frol ar zot. ||
Inn deza arive | kot enn sel kou, nou trouv | bann lalimier St Géran | plonz dan dilo lagon. || Lerla, | manto lanwit | anvlop nou | e nou realize | ki lalimier bann zetwal pa ase | pou montre nou sime | pou retourn lakaz. ||
E kan  sa koupir kouran | ki rann nou aveg la | arive, | nou oblize retras nou sime. || Dernie ler, | nou res | zis son bann vag | ki pe kraze | avek laraz, | lwin, | kont ros bann zil, | ki servi nou kouma gid. ||36 37Evaliasion
LEKTiR KONPREANSiON38

Lektir konpreansion
MiSiE SOLEY EK SO BANN ZANFAN
Lao dan lesiel, ena enn landrwa ki apel Vilaz Soler.  Vwa-lakte, enn vie bolfam, res laba avek so garson, Misie Soley ek so wit ti-zanfan.  Zot tou ron kouma enn boul ek kolore kouma Chamarel. Bann zanfan-la kontan zwe laronn. Enn zourne zot tourn otour zot papa, Misie Soley.
Misie Soley so pli gran zanfan apel Merkir. Li pena enn bel kalib me li bien rapid. Li kontan res pre avek so papa pou resof limem. Venis, deziem zanfan dan lafami bien zoli. Li resanble enn bizou ki ranpli avek lor masif. Li explozif kouma enn volkan me selma li bien salere. Telman so latet dan niaz, ki li fer bann zafer alanver.
Trwaziem-la apel Later. Avek enn natir ekilibre ek enerzetik, li finn vinn enn plas kot boukou lespes viv. Souvan li profit bann moman pou zwe avek so kamarad lalinn. Sa kamarad-la touletan rod protez Later. Parey kouma lizie so granmer Vwa-lakte, Later enn kouler ble manifik.
Mars, katriem zanfan dan lafami-la, souvan rouz avek lakoler. Akoz sa, li pa tro kontan zwe avek lezot ek li prefer res tousel. Me so bann frer touzour ape trap so lame pou fer li vinn zwe.
Sinkiem zanfan pli kosto ek li apel Zipiter. Li finn gagn bann tas blan ek maron parski li kontan roul dan lapousier.
Satirn, siziem zanfan ena enn gran bote sirtou avek so bann kouronn zonn ki briye. Li bien salere ek li bien kontan kan li antoure avek so frer ek ser. Zistwar setiem zanfan, Iranis, inpe tris. Kan li ti tipti li ti fer enn aksidan dan Vilaz Soler e depi sa zame li kit so bann frer ek ser. Li kouler ble-ver ek li zwe laronn avek led so kamarad divan. Avan dernie zanfan apel Neptinn. Malgre ki li ena enn gran lenerzi, li kapav res diskre ek kalm. Li kontan sanz-sanz so kouler kouma enn kameleon. So kouler prefere se ble-pal.
Dernie zanfan Misie Soley ti apel Plito. Limem ti pli frazil ek touletan li ti pe tranble avek freser. Alor Misie Soley ti avoy Plito res kot so granmer Vwa-lakte pou ki li gagn inpe lafors. Me li finn disparet ek Misie Soley retrouv li, depi sa, avek zis wit zanfan.
1.  Reponn par Vre ou Fos. Met “V” ou “F”dan ti-kare akote sak fraz.
a. Venis resanble enn bizou. b. Lalinn ek soley, de bon kamarad. c. Mars res touletan ankoler. d. Satirn kontan res tousel. 

e. Witiem zanfan Misie Soley apel Neptinn.  
 39

Lektir konpreansion
3. Trouv kontrer sak mo ek servi li dan enn fraz.
a. vie: _____________________           b. rapid: ____________________
c. kontan: __________________          d. frazil: _________________
4. Explik bann expresion ki finn done dan to prop mo.
a. enn bel kalib
b. latet dan niaz
c. sanz-sanz so kouler kouma enn kameleon
d. rouz avek lakoler
5.  Reponn bann kestion dan to prop mo.
a. Kot Vilaz Soler trouve?
b. Dapre premie paragraf, ki bann zanfan Misie Soley fer enn lazourne?
c. Kifer Merkir kontan res pre ar so papa?
d. Telman so latet dan niaz, ki li fer bann zafer alanver. Ki sann-la so latet dan niaz? e. Kifer Zipiter ena bann tas blan ek maron lor li?
f. Kifer Iranis res touletan ek so bann frer ek ser?
g. Komie personaz finn mansione dan sa text-la?
h. Donn enn lot tit pou sa pasaz-la.2. Relie sak bon repons.
• zwe lamarel
a. Bann zanfan Misie Soley kontan• zwe laronn
• zwe lamarel.
• amikal ek zoli.
b. Venis bien• move ek zoli.
• frazil ek zoli.
• zonn
c.   Later kouler• rouz
• ble
• Satirn
d. Enn zanfan ki pena kamarad se • Iranis
• Mars
• wit zanfan
e. Alafin, Misie Soley retrouv li avek • dis zanfan. • nef zanfan40

Lektir konpreansion
LOR LAPiS BANN DiYA
Gromarto nepli pe tini anplas depi de-trwa zour. Tikoulou ti pe dir li ki pou ena enn gran sirpriz pou Divali. Me Tikoulou pa finn dir plis. Ki sirpriz pou ena? Enn zoli linz nef? Enn montagn gato zis pou li? Enn led pou netway lakaz an-gran avan fet lalimier?
Gromarto ti pe bien inpasian pou kone.
“Sirpriz!”, anons Tikoulou lavey Divali.
Enn tifi, ki Gromarto zame finn zwenn, pe debout akote Tikoulou. Li toutswit rekonet Lalie. Tikoulou finn telman koz so kamarad avek zoli lizie ble ki vinn depi Larenion.
“Se pli zoli sirpriz!” Gromarto dir. “Bienveni kot nou!”
Pandan ki Gromarto pe terminn preparasion bann gato, Tikoulou ek Lalie al rann vizit enn artizan ki fabrik bann diya. Se sa bann ti lalanp delwil ki fer ar later ek ki nou alime pou Divali.
Malerezman, res zis enn sel. Tou finn fini vande!
Artizan ki fabrik sa bann lalanp-la, enn potie, propoze ki li montre zot kouma fabrik lalanp. Res ankor enn tigit later labou, zis ase pou fer de ti lalanp.
“Zot parfe. Sa mamzel-la aprann bien vit!” artizan felisit zot. “Aster nek zis ena pou fer zot sek dan enn four.”
Landemin, Kaskot ki enn kamarad Tikoulou, amenn Lalie Port-Louis pou aste enn zoli sari pou Divali. Se enn tradision sa, bizin met enn linz nef pou fet lalimier. Zot tou bizin krint aswar!
Kaskot ek Lalie pe bien amize pandan bann eseyaz. Zot finn rant bon kamarad!
[...] Bann kamarad finn donn randevou Triolet aswar. Gromarto, Matapan ek Tikoulou finn abiye kouma bann prins indien. Zot tou ena bann ti-bwat gato dan zot lame.
Kaskot ek Lalie ti bien zoli dan zot sari. “Ala nou bann Lakshmi!” Gromarto dir avek fierte kan li trouv sa de tifi-la.
“Ki sann-la sa, Lakshmi?” Lalie demande.
“Se dees labote ek limazinasion. Li touzour abiye avek enn sari rouz. Li reprezant lalimier!” Gromarto reponn.
Tradiksion Tikoulou. La piste des diyas, Vizavi, 2007 41

Lektir konpreansion
1.  Reponn par Vre ou Fos. Met “V” ou “F”dan ti-kare akote sak fraz.
a. Gromarto tris depi inpe zour. b. Tikoulou anonse ki pou ena enn sirpriz pou Nwel. c. Ena sink personaz dan sa text-la. d. Lalie enn Renionez. e. Kaskot ti al dan kapital pou aste sari. f. Lalie ek Kaskott de bonn kamarad depi tipti. g. Zour Divali, Gromarto, Matapan ek Tikoulou ti abiy kouma bann prins indien. 
2. Reponn bann kestion dan to prop mo.
a. Kifer Gromarto “nepli pe tini anplas”?
b. Kan eski Tikoulou pou prezant so sirpriz?
c. Kouma Gromarto rekonet Lalie?
d. Kot Tikoulou ek Lalie ti al rod lalanp? Ki pou fer avek sa bann lalanp-la?
e.  “Sa mamzel-la aprann bien vit!” Ki mamzel sa?
f. Kifer bizin met linz nef?
g. Ki dees reprezant lalimier?
h. Donn enn lot tit pou sa text-la. 3. Donn tou azektif ki dan premie paragraf. 4. Trouv lekontrer sak mo ek servi li dan enn fraz.
a. nef
b. zoli
c. inpasian
d. vande
e. aswar
5. Explik sa bann mo-la dapre pasaz.
a. an-gran  b. artizan c. parfe d. limazinasion42

Lektir konpreansion
Zordi tou zenes ena omwin enn per tenis. Laplipar zanfan met sa kalite soulie-la pou al lekol. Me lontan zis bann sportif ki ti pe met sa bann soulie-la. Soulie tenis, se dabor enn soulie ki ena enn semel karotsou. Karotsou, se enn matier ki finn dekouver ena plis ki 500 an de sela. Me se zis ver bann lane 1850 ki Goodyear, - li finn donn so nom enn mark larou loto bien seleb - finn fabrik premie semel karotsou.
Premie soulie tenis ki fabrike, se anfet enn per soulie an latwal avek enn semel karotsou. Sa de matier-la fer soulie-la gard enn gran souples, seki fer ki li finn permet bann sportif fer bann top performans ki pa ti posib avan. An 1890, enn serten Foster met an vant enn soulie avek bann pwint ki permet bann atlet galoup pli bien: “spike-shoes” ti finn ne! Se dayer Foster ki kree mark Reebok. Adidas ek Puma, de lezot mark soulie tenis, kree par de frer, Adolf ek Rudolf Dassler, ver 1950. Nike, enn lot mark ki tou dimounn kone, pli nouvo; li finn kree an 1972 e an 1989, Nike invant semel avek enn kousin ler: Nike Air. Sa mark-la gagn so bel repitasion gras a Michael Jordan ousi, enn gran basketer ki adopte li ek fer so piblisite.
Apartir bann lane 1970, nepli met soulie tenis zis kan pe fer spor; mem bann dimounn ki pa fer spor ditou koumans met sa kalite soulie-la zot ousi. Sa soulie-la koumans mem vinn enn lamod dan bann gran lavil, kouma New York par exanp. Bann danser rap fer sa vinn enn parti zot labiyman; li mem enn akseswar indispansab pou zot. Finalman zordi ena soulie tenis spesial pou sak spor, depi foutborl ziska basket, tenis ou atletism, me ena ousi soulie tenis pou bann ti zanfan, zom ou fam. Ena mem bann soulie tenis chic pou al bann fet.  Dernierman finn invant bann model soulie tenis avek enn talon konpanse andan pou bann madam ki kontan “lelegans femininn”. Dore, arzan ouswa avek briyan, trouv tou kalite soulie tenis zordi.
Lontan, dan Moris, ti pe apel bann soulie tenis an latwal avek semel karotsou “soulie lapin”, parski zot ti blan ek ti pe netway zot avek enn prodwi ki resanble “blanko” zordi! 43

Lektir konpreansion
1.  Reponn par Vre ou Fos. Met “V” ou “F”dan ron akote sak fraz.
a.   Lontan se zis bann sportif ki ti pe met tenis.  b.   Semel karotsou finn fabrike 500 an de sela. 

 c.   Bann frer Dassler finn invant “spike-shoes”. 

 d.  Ena plizier kalite tenis azordi. e.  Azordi ena bann soulie tenis avek talon konpanse. 
2. Reponn bann kestion dan to prop mo.
a.  Kouma premie soulie tenis ti ete?
b.  Ki kiksoz ki spesial ar bann “spike-shoes”?
c.  Ki sann-la fer Nike Air vinn popiler? Kifer?
d.  Kifer soulie tenis vinn lamod apartir bann lane 1970?
e.  Lontan, kouma ti pe apel bann soulie tenis dan Moris?
3.  Donn enn sinonim pou sak mo.
a.  fabrike
b.  posib
c.  kree
d.  piblisite
4. Rekopie tou adverb ki dan dernie paragraf. 5. Explik bann expresion ki finn done dan to prop mo. a.  fer bann top performans
b.  gagn so bel repitasion
c.  enn akseswar indispansab
d.  “lelegans femininn”44 45Evaliasion
GRAMER46

Gramer
1. Indike si sa bann fraz-la zot afirmatif ou negatif.
4. indike si fraz-la deklaratif, interogatif, exklamatif ou inperatif.
2. Transform sa bann fraz-la an bann fraz negatif.
Exanp: To pou bwar dite.
To pa pou bwar dite.    a. Kifer to pe ekrir?
b. Mama finn met boukou rezin dan poudinn may. c. Mo anvi get ti-komik enn zourne. d. Phillipe pe al Larenion.
e. Pascal konn desinn bann dimounn.
3. Transform sa bann fraz-la an bann fraz afirmatif.
Exanp: Pa atann mwa. Atann mwa.
a. Kristel pa kontan manz frisiter.
b. Mo pa dakor avek twa.
c. Kifer to pa al pisinn?
d. Li pa pou vinn exkirsion.
e. Nathan pa konn koz Angle.

 FrazAfirmatif Negatif
Exanp: Mo lekip foutborl finn gagn koup✓
a. Depi trwa-z-an sa pie-la pa pe raport nanye.
b. Enn tig prefer res tousel.
c. Dodo pa ti konn anvole.
d. To pena drwa travers semin kan robo rouz.


FrazDeklaratifinterogatifExklamatifinperatif
Exanp:  Souvan Gaspard grinp montagn Le Pouce.✓
a. Mo anvi tann twa sante.
b. Ki to ti al fer Rose-Hill?
c. Atansion, ena enn nik mous zonn lao!
d. Ki kolez to anvi ale?
e. Ala sa rob-la zoli la! 47

Gramer
5. Met rayt akote bann fraz interogatif.
6. Ekrir enn fraz deklaratif avek sak group mo.
Exanp: rar  - enn
Bien rar sa foutborler-la rat enn gorl.
a. touletan  - aste
b. lapli    - Dimans
c. leksi    - sovsouri
d. metie    - anvi
e. lapousier  - lasante
7. Ekrir enn fraz interogatif avek sak group mo.
Exanp: kone  - reste
Eski ou kone kot Emilie reste?
a. bwar    - siro
b. anvi    - bis c. retourn  - terin
d. manz    - zame
e. evit    - malad
8. Ekrir enn fraz exklamatif avek sak group mo.
Exanp:
lexame  - difisil
Ala sa lexame-la ti difisil!
a. soley    - wikenn
b. zoli    - rob
c. salad    - for
d. so    - roti
e. azordi    - fre
a. Exanp: Ki to pou fer si li trouv twa?✓
b. Kifer Ricardo pa kontan reponn kan poz li kestion dan klas?
c. Bann zenes finn rasanble pou sant lim nasional
d. Kot Brandon finn gard so lekonomi?
e. Kouma Anielle pou sirmont sa sitiasion-la?
f. Ena plizier anplwaye ki pankor gagn lapey.
g. Kan Thierry pou retourn Moris?48

Gramer


9. Ekrir enn fraz inperatif avek sak group mo. Exanp:
enn  - paz
Fer tansion kan to al dan bor larivier! a. mont    - lesel
b. get    - direksion
c. pran    - telefonn
d. trwa    - desin
e. amenn   - kaye
10. Dekoup sak fraz an de parti (Group Nominal ek Group Verbal).
Exanp: Mo frer ek mo tonton pe get televizion.
   Group Nominal: Mo frer ek mo tonton
   Group Verbal:   pe get televizion
a. Aline ek Jessica pe aprann zwe ravann.
b. Bann zelev Grad 6 finn fini zwe lamarel.
c. Marie ek so ser ti pas balye dan zot lasam.
d. Bann seval pe rant dan lekiri.
e. Lindi pase, Misie Lam ti donn boukou devwar.
11. Indik letan bann verb ki finn souligne.
Exanp:
Julien pou vini demin. pou vini  - fitir
a. Yer, Sylvie ti koud enn rob.
b. Apre klas, nou pou al dan libreri.
c. Priscilla  finn manz enn kantite goyav. d. Kot to ti ete yer?
e. Taler granper pou rakont mwa so metie. 49

Gramer


12. Met bann verb dan braket dan letan ki bizin.
Exanp:
Dan trwa mwa, mo lafami ________ Singapour. (vizite) Dan trwa mwa, mo lafami pou vizit Singapour. a. Toulezour papa __________ trant minit lexersis avan li al travay. (fer)
b. Nou __________ sinema apre demin. (ale)
c. Yer Ketsia __________ lido avek so papa. (zwe)
d. Toulezour mo __________ enn yaourt apre mo dezene. (manze)
e. Dan sa rezion-la, souvan lapli __________ dan gramatin. (tonbe)
13. Soulign marker preverbal dan sak fraz.
Exanp:
Zour fet lamizik, Alain ti zwe laflit. Zour fet lamizik, Alain  ti  zwe laflit.
a. Prosenn fwa, mo pou get bien avan mo traverse.
b. Komie tan to pou kontinie koumsa ankor?
c. Semenn dernie Tony ti aste enn frizider.
d. “Plitar mo pou lav mo soulie foutborl,” Rayan dir.
e. Ki sann-la ti koup to seve? 14. Ekrir marker preverbal ki bizin avan sak verb.
Lane prosenn mo __________ al dan grad 7.
Lane prosenn mo pou al dan grad 7.
a. Yer matant Roseline __________ montre nou kouma repas linz.
b. Dan de zour mo __________ al mo randevou kot dantis.
c. Lontan __________ ena boukou saret bef dan Moris.
d. Hans pe dir ki demin li __________ sorti boner.
e. Semenn avan, Didier __________ galoup san met dan zourne sportif. 15. Ranpli bann tire avek enn indikater letan.
Exanp:
__________ mo pou al pisinn.
Demin mo pou al pisinn.       a. __________ mo ti al Sesel dan konze lekol.
b. __________ Pascal pe ekrir so konpozision.
c. Mo kamarad pou vini __________.
d. Depi __________ mo ti remarke ki so konportman pe sanze.
e. __________ mo ti aranz enn servolan.50

Gramer


16. indike si verb souligne dan form long ou dan form kourt.
 Exanp:
Toulezour mo tann Karen sante.
sante – verb form long a. Bato-la ti komande par kapitenn Bradbick.
b. “Manz mwins disik!” dokter dir granper.
c. Sa biter-la tap enn kout pie dan boul ek spektater kriye Gorl!
d. Fet ki mo ti pou ale finn anile akoz siklonn.
e. To kapav azout enn tigit tiner dan lapintir-la?
17. Ranpli sak tire avek enn pronom personel.
Exanp:
“Eski __________ (Gregory) anvi lir to zistwar devan klas?” Mis Sonia demann Gregory. “Eski ____to____ (Gregory) anvi lir to zistwar devan klas?” Mis Sonia demann Gregory.
a. “__________ (Bernard) masinn lor rodaz,” Bernard dir.
b.   “Eski  __________  (misie  Roland)  rekonet  sa  dimounn-la?”  lapolis  demann misie Roland.
c.   Jessica ek Estelle finn sorti depi gramatin. Ziska ler __________ (Jessica ek Estelle) pa ankor retourne.
d. Depi gramatin __________ (mo papa ek mwa) pe netway bann lafnet lakaz.
18. Ranpli sak tire avek enn pronom posesif.
Exanp:
“Sa gom-la ki pe fer dan to plimie? Pou __________ (mo gom) sa!” Remy dir. “Sa gom-la ki pe fer dan to plimie? Pou ____mwa____ (mo gom) sa!” Remy dir.
a. Mo kaye pli prop ki pou __________ (to kaye).
b.   Mo finn bliye mo lareg lakaz. To kapav pas mwa pou __________ (to lareg).
c.   Kan li finn fini manz so gato banann, li finn pran pou __________ (mo gato banann).
d. Mo ena port tibia me mo pli kontan pou __________ (Gilbert so port tibia). 19. Soulign bann azektif.
Exanp:
Lucas enn ti-baba amizan. Lucas enn ti-baba amizan.
a. Luana finn met enn rob rouz pou so laniverser.
b. Azordi Angelique finn reisi fer enn devwar difisil.
c. Melvin kontan lir bann zistwar komik.
d. Mo finn koup bann karot-la tro mins 51

Gramer


20. Ekrir enn azektif apropriye pou ranpli sak tire.
Exanp:
Li pe gagn enn douler zorey _________. Li pe gagn enn douler zorey insiportab.
a. Enn __________ bolom pe gagn difikilte pou travers semin.
b. Mathieu pe dir ki li finn observ enn fenomenn __________ dan lesiel.
c. Sa salad-la extra __________ parski to finn met tro boukou pima.
d. Enn __________ sat pe kriye kot lafnet.
e. Get sa lapin-la kouma __________!
21. Soulign bann adverb.
Exanp:
Rowan so papa travay ziska tar. Rowan so papa travay ziska tar.
a. Zame Vincent finn absan lekol.
b. Li finn retourn vit parski so mama ti pe atann li.
c. Tasiana kontan ramas boukou kokiyaz pou so koleksion.
d. Get devan twa!
e. Biento Mike pou vinn papa.
22. Ekrir enn adverb apropriye pou ranpli sak tire.
Exanp:
__________ mo al Plaine Champagne. __Souvan__ mo al Plaine Champagne.
a. Pe fer __________ fre deor.
b. Aret koz __________! To dan enn lopital la.
c. __________ met lame dan nik mous zonn, to pou gagn pike. d. __________ siklonn pas lor Madagaskar. e. Dokter Frederic rant dan so kabine konsiltasion _________.
23. Soulign bann determinan.
Exanp: Bann zanfan pe al exkirsion Lindi. Bann zanfan pe al exkirsion Lindi.
a. Jason dir ki li ti trouv enn misie pe travers baraz.
b. Mang-la bien dou.
c. Kontroler pe anpes bann dimounn pouse pou rant dan bis.
d. “Kot to finn ramas lagazet-la?” papa demann mwa.52

Gramer
24. indike si fraz-la sinp ou konplex.
25. Ekrir sa bann diskour-la dan zot form indirek.
Exanp:
“Samdi mo pou al get fim Tarzan sinema,” Joel dir. Joel dir ki Samdi li pou al get fim Tarzan sinema.
a. “Lontan ti ena boukou kamaron dan larivier,” granmer dir.
b. “To bizin fer inpe zefor” mama dir mwa. c. “Ouver zot liv paz 45,” mis Sonia dir.
d. “Pou ena gro lapli ek labriz sa Dimans-la,” misie meteo pe dir.
26. Indike si verb ki finn souligne se enn verb santiman, verb aksion ou verb aksion mantal.
Exanp:
Cyril pe pedal so bisiklet. _____________ Cyril pe pedal so bisiklet. __verb aksion__
a. Mo frer ek so bann kamarad finn aranz enn kabann lor pie zamalak. __________
b. Jessica deteste manz bann gato ki ena boukou delwil. __________
c. Clara pe plore parski so sat finn perdi. __________
d.   Misie Eric panse ki dan lavenir pou ena gran loportinite travay dan sekter maritim. __________
e. Didier ankor pe kalkile kouma pou travay sa kestion-la.

FrazSinp Konplex Yohann pe lav so bisiklet.✓
a. Julien finn aste enn termomet.
b. Jeremie pe anvi al Plaine Champagne.
c. Enn kanar blan pe naze dan larivier.
d.  Gaetan pe dir ki li finn trouv enn kato-ver dan so lakour.
e.  Depi koumansman lane, Darina finn lir mil paz dan sa gro liv-la.Evaliasion
LORTOGRAF54

Lortograf
1. Ekrir sak sif an mo. Exanp:
0 - _____________ a. 1 - __________   f. 521 - __________
b. 3 - __________   g. 1001 - __________
c. 100 - __________   h. 2020 - __________
d. 105 - __________   i. 4050 - __________
e. 210 - __________   j. 10 521 - __________
2. Antour bann mo ki ena son [õ].  molton   kone   rezone
 savonet  savon   limon
3. Antour bann mo ki ena son [ã].
 lanti   vane   kondane
 komannman  koloran  manet
4. Antour bann mo ki ena son [ɛ̃]
 malin   minit   linite
 rondin   morisien   dipin
5. Ekrir ler ki finn indike an mo.
5.00 p.m - ___________________
a. 10.10 a.m - __________   e. 8.30 a.m - _________ b. 3.15 p.m - __________   f. 7.20 p.m - __________
c. 2.20 a.m - __________   g.  1.17 p.m - __________
d. 11.15 a.m - __________   h.  3.25 a.m - __________
6. Kol bann silab ansam pou trouv 10 mo.
van   ro  man  lin
san  ti  le  di
mon  te  la  ter
Exanp: _van ti la ter_- vantilater
a. __________    f. __________
b. __________    g. __________
c. __________    h. __________
d. __________    i. __________
e. __________    j.  __________zero
sink-er tanto 55

Lortograf
7. Ekrir nom sak desin.


8. Re-ekrir bann mo ki finn souligne san fot.
Enn aswar konper Yev pe sot sote (___sot-sote___). Malsans dan li, li pa finn remarque (__________) enn pwi akote pie mang. Konper Yev rat targuet (__________) ek li tom dan pwi-la. Li fer tou so posib pou li sorti, me malerezman li pa reisi trouv enn lizour. Alor li pena oken (__________) swa ki res labamem ek atann kikenn vini.
Landemin konper Kabri pe pass (__________) par la. Li zet enn ley dan pwi ek li truv (__________) konper Yev pe asize.
“Ki to pe fair (__________) anba?” konper Kabri demande.
“Mo finn desann pou bwar delo. Vinn goute, sa delo ki gagner (___________) isi-la, enn lot mem sa,” konper Yev reponn.






 Bwat56

Lortograf
9. Soulign sink fot dan sa text-la ek koriz zot.
San panse, konper Kabri sot dans pwi.
“Delo-la fre. Mo ti byen bizin bwar sa delo-la. Anplis pe fer extra so,” konper Kabri dir.
Apre ki konper Kabri finn bien bwar delo, li met lor porte pou sorti, me li pa capav. “Mo ena enn lide. Met to de lapat lao, mo mant lor twa ek mo sot deor. Apre mo pou al rod led,” konper Yev propoze.
Konper Kabri dakor ek kouma konper Yev sorti, li al rod led san tarde.
Dan enn trantainn minit, enn group zanimo finn reini kot sa pwi-la. Sakenn pe donn enn lide kouma pou tir konper kabri. Enn group zako nek kriye, “Kouma zot kone, nou bann zako, nou bien azil. Les nou fer travail-la.”
Dan enn batman lizie, sa group zako la desann dan pwi. Lame dan lame, zot pran konper Kabri zot monte. Depi sa zour-la kan enn zanimo tase dan pwi, bann Zako vinn ede. 10. Reper bann fot ponktiasion ek koriz zot.
Exanp: kouma to apele.
Kouma to apele? a. ouver sa lafnet-la?
b. Sak samdi mo ekrir enn zistwar dan mo kaye.
c. Ayo, sa kankre-la pe anvol lor nou?
d. Kiler to pe al vizit tantinn Kamla!
e. Jemima ek albert pe al belzik an Desam avek zot paran.
11. Ekrir sign ponktiasion ki manke dan sak bwat.
Dan landrwa tou dimounn kone ki matant Zann enn dokter latizann Avan li so mama ek so granmer ti dokter latizann Dan zot laservel zot inn rezerv boukou sekre pu melanz feyaz fler lapoud dibwa avek rasinn pou fer medsinn
Enn extre Komeraz dan vilaz (2012), Jan Maingard.
12. Reper bann erer lozik ek koriz zot.
Exanp:
Lindley met so soulie. Apre li met so soset.
__________________________________
a. Mo kontan bwar dite dou. Met enn kouyer disel anplis pou mwa.
b. Ena zi dan tempo, vid dan enn ver pou to bwar.
c. Met sa delo-la dan masinn-a-lave pou li glase.
d. Donn mwa enn kilo delo avek ou.
e. Sak Samdi, Steward galoup sink kilogram.Lindley met so soset. Apre li met so soulie. 57f. Pe fer tro nwar, alim enn vantilater.
g. Mo tonton so ledan pe fermal. Li finn al get enn kardiolog.
h. Dan radio finn dir ki pou ena gro vag dan larivier akoz move letan.
i. Amenn enn diksioner, mo ena pou rod nimero telefonn lopital.
13. Met lespas pou separ bann mo.
Motipaskotstadyer.
_______________________
a. Reponnsabannkestion-la.
b. Richardfinnperdiboukoularzandanlekours.
c. Ennlanwitlaplifinntonbe.
d. Mopafinnkontannanye.
e. Motrofatigepoukontinie.
14. Met lespas ki bizin ant bann mo pou fer enn fraz. Fer atansion zot lortograf. Re touRn dAnto pLas.
_______________________
a. Non, b isS aint-P ier rep ank orp ase.
b. B er nAr dpE vi Nn ave kso fr Er.
c. Lo rNa per Od lEs ka liE.
d. Ma mA peK wi Rot id An lak Wi ziNn.
e. A nDes amM op ou alL eS pAgn.
15. Anserkle bon repons.
taksi   taxi
montagn  montayn
nasional  nasyonal
exanp   egzanp
axelerater  akselerater
sanpiyon  sanpignon
larenion  lareyonMo ti pas kot stad yer.
Retourn dan to plas.

 Lortograf58Evaliasion
LEKRiTiR60

Lekritir


1. Met bann mo an-ord pou form bann fraz. Exanp:
lexersis - toulezour - minit - fer - bizin - trant
Bizin fer trant minit lexersis toulezour.
a. avek - kamarad - Gina - koz - so - pe b. lasoup - enn - pe - kwizinie - prepar
c. pran - lapli - so - tonbe - Mireille - parapli - parski - pe
d. finn - expozision - Samuel - so - vizit - mama - al - ek - enn
2. Met bann mo an-ord pou form bann fraz. Exanp: niaz – soley – bann – gro – kasiet – pe
Bann gro niaz pe kasiet soley.
a. zorey – tapaz – li  – Sak –  tann  – mo  – dres – enn – fwa  – sat  – so b. fet  – laniverser –  Samdi –  Mirella – prosen  – sinkiem  – so  – pou c. granmer  – zi –  prepar –  Mo – enn  – pou  –  pe – mo d. kamarad – Biento  – mo –  demenaze – meyer –  pou e. desid  – mama –  ofer  – pou –  Miko –  enn –  Mikaela – bouke  – ek –  zot 3. Mo met bann fraz an-ord pou form enn ti zistwar. • Li melanz lafarinn, delo, disel ek levir pou fer enn lapat. • Misie Tony, enn boulanze, koumans travay bien boner toule gramatin.
• Apre swasant minit, dipin vinn dore ek kroustiyan.
• Kan lapat finn bien petri ek repoze, li met li dan four. ______________________________________________________________________
______________________________________________________________________
______________________________________________________________________
______________________________________________ 614. Mo koumans par seki an italik e re-ekrir bann lalinn an-ord pou form enn zistwar. Zis avan lete, li prepar terin kot li pou plant tou kalite legim. Mo granmer kontan ed li pou aroz Li kone ki bann legim fre kiltiv so potaze.  Depi bien lontan, mo granper bien bon pou lasante.
bann tomat ki bizin boukou delo.
avek tou zot vwazinaz.
Apre sak rekolt, zot partaz zot legim ______________________________________________________________________
______________________________________________________________________
______________________________________________________________________
______________________________________________________________________
______________________________________________________________________
5. Lir sa poster-la ek ekrir enn e-mail pou inskrir twa. Dan e-mail-la, donn to nom, laz, ladres, lekol ki to frekante, tem ki to finn swazir ek dir ki finn ankouraz twa pou partisipe.
 Lekritir



Klib Athena pe organiz enn konkour desin lor tem “Gard nou pei prop”
Dat: 26 Mars 2017
Ler: 09 00 – 12 00 Plas: Gran lasal Klib Athena Enn konkour pou zelev Grad 5 ek Grad 6.
Zot pou bizin desinn swa:
•  Enn  larivier  prop     • Enn lakour lekol bien prop    • Enn laplaz prop
Bann zelev interese bizin avoy enn e-mail klibathena@gmail.com avan 20.03.17Plizier pri interesan
1. Enn vwayaz Rodrig
2. Enn set liv
3. Enn diksioner KLiB ATHENA   KONKOUR DESIN EK LAPINTIR62

Lekritir
6. Ekrir enn fraz avek sak group mo. a. magazin – linz – fet
b. perdi – sak – bis
c. dantis –  rase – douler
d. konze – kamarad – sinema
e. veteriner – lisien –  pikir
7.  Swazir 1 fraz dan seki finn donn twa e servi li pou koumans enn zistwar dan anviron 100 mo.
1. Daren koumans plore kan so kamarad anons li so demenazman.
2. Mo bann kouzin ti pe zwe dan karo kann kan zot tann enn son bizar deryer zot.
3. Madam Rita ti invit tou so bann vwazin pou fet Divali kot li.
4. Lane pase, Fiona ti dekouver enn lakav pre kot montagn Lion.
5. Dina ek Reena, de zimel idantik, kontan takinn tou dimounn. 8. Kontign sa zistwar-la. Ekrir anviron 100 mo.
Enn gramatin, mo mama ti pe koup laviann dan lakwizinn. Li ti pe servi enn gro kouto bien fite.  Li pe prese pou prepar dezene. Mo papa ti fini al travay. Mo ser ek mwa ti pe get ti-komik pandan ki mo granmer ti pe lir so lagazet. Enn kout, nou tann enn gran tapaz koumadir enn zafer finn tom lor marb dan lakwizinn.
9. Servi bann mo ou group mo ki finn done pou ekrir enn zistwar anviron 100 mo. lakaz abandone – vit kase   –  move leta atire par enn tapaz  –  bann voler –  par lafnet telefonn –  lapolis –  rekonpans
10. To lekol ti organiz enn zourne sportif . Servi kannva ki finn done pou dekrir sa zourne-la.  • preparasion – maskot   –   lekip
• stad – diskour   –  gradin
• atlet  – eprev – partisipasion
• lanbians  – lazwa  - kontantman – kriye
• trofe – meday – koup 63______________________________________________________________________
______________________________________________________________________
______________________________________________________________________
______________________________________________________________________
______________________________________________________________________
______________________________________________________________________
______________________________________________________________________
______________________________________________________________________
______________________________________________________________________
______________________________________________________________________
______________________________________________________________________
______________________________________________________________________
______________________________________________________________________
______________________________________________________________________
______________________________________________________________________
______________________________________________________________________
______________________________________________________________________
______________________________________________________________________
______________________________________________________________________
_____________________________________________________________________11.  Apartir sa zimaz-la, ekrir enn zistwar dan anviron 100 mo.

 Lekritir
64

Lekritir
12. Ekrir enn zistwar dan anviron 100 mo apartir sa bann zimaz-la.  13.  Servi sa bann kestion-la kouma gid pou ekrir enn zistwar dan anviron 100 mo.



• Kot misie-la pe deboute?
• Ki ena dan so lame?
• Dapre twa, ki li pe rod fer?
• Ki finn ariv misie-la?
• Kouma finn ariv sa dapre twa?
• Ki sann-la sa de garson-la?
• Kot zot sorti?
• Ki de garson-la fer?
• Ki reaksion misie-la?
• Eski misie-la finn blese?
• Ki zot pe atann? • Ki bann zanfan-la pe fer?
• Kouma de garson-la finn santi zot?



 6514. Observ sa kat zimaz-la e ekrir enn zistwar dan anviron 100 mo. 15.  Ekrir enn zistwar dan anviron 100 mo apartir sa foto-la. Servi bann kestion ki finn done kouma gid.
• Kot nou ete?
• Ki pe vande?
• Ki ena an aryer-plan?
• Ki misie-la pe fer?
 Lekritir

66Evaliasion
VOKABiLER68

Vokabiler


1. Met sa bann mo-la dan lord dan ki zot aparet dan diksioner. Exanp:
kouper – mekanisien –aviater – zournalis – tourner
aviater –  kouper – mekanisien – tourner – zournalis
a. bate – anferme – favorize – soude – mansione
b. lisien – bouk – ziraf – kabri – serpan
c. zak – frez –  zavoka – pom – zoranz
d. kalson – zip – blouz – rob- palto
2. Met sa bann mo-la dan lord dan ki zot aparet dan diksioner.
Exanp:
sware – soley –  sime – senaryo – safari safari – senaryo – sime – soley – sware
a. letap – lintestin – labwet  – lwayote – lour
b. ditin – deplezan – danser – domino – drwat
c. alerzi – anplas – akolad – abitasion – aspirater
d. tipti – tranzit – twalet – tanperatir – textil
3. Met bann mo an-ord dapre diksioner.
Exanp: ladig – ladverser – ladmirasion – ladres – ladwann
ladig – ladmirasion – ladres – ladverser – ladwann
a. istwar – istorik – isterik – istorien – istansil
b. exanpler – exakteman – exaltasion – exaktitid – exakteman
c. bergamot – ber – berkay – berne – berze
d. sanpion – sanpagn – sangliye – santiman – santralism
4. Relie sak mo avek so definision. bizou •   • deversman delo depi enn oter                  fennsing •   • enn tanpet ki extra violan      kaskad •   • enn vit ki grosi bann kiksoz ki nou gete
loup •   •  klotir metalik
ouragan •   •  enn obze ki dimounn mete pou fer zoli 69

Vokabiler


5.  Relie sak mo avek so kontrer.
zanti • • kourt
vie • • pre
long • • fre
rapid • • zenn
so • • move
lwin • • lant
6. Form bann koup kontrer avek bann verb ki finn done.
vande tire tengn sorti rekile
rantre ralanti perdi monte dekole
mete gagne ferme desann avanse    aste alime akselere kole ouver
Exanp:
a. __________: ___________      b.  __________: ___________
c. __________: ___________       d. __________: ___________
e. __________: ___________       f. __________: ___________
g. __________: ___________       h. __________: ___________
i. __________: ___________        j. __________: ___________
7. Ranplas sak mo an-gra par so kontrer. a. Letan ti bien bon pou enn sorti an mer. ___________
b. Theo ek so nouvo kamarad souvan ariv lekol boner. __________
c. Kan mo pas kot lekol, mo tann enn tapaz extraordiner. __________
d. Misie Darmen mars vit dan so nouvo soulie.  _____________
e. Bizin enn tipti baton pou kas sa bann mang-la.  ______________
f. Lakaz mo matant touletan prop. ___________
8. Rod enn sinonim pou sak omonim ki finn souligne.
a. Thierry paret bien abat depi lamor so madam.
 Cindy finn pran zis trwa zour pou abat sa travay-la. b. Bann dimounn nepli servi drapo, zot prefer kous.
 Lekol finn aster enn nouvo drapo pou lindepandans.
c. Kevin bien mesanste, li kontan zwe bann tour tou dimounn.  Li pou al fer enn tour deor kan li fini so travay. d. Mo ser pou fer so resepsion lotel.
 Bizin pas par resepsion pou gagn plis informasion.vandeaste70

Vokabiler
 9. Fer enn fraz avek sak omonim. a. (i) reset:_____________________________________________
 (ii) reset:________________________________________________
b. (i) nef:___________________________________________________
 (ii) nef: __________________________________________________
c.  (i) ver: ________________________________________________
 (ii) ver: ________________________________________________
10. Lir mo ki finn done dan gos apre soulign so sinonim.
11.  Trouv 2 sinonim pou sak emosion ki finn done. 12. Donn enn lot mo ki ena mem sinifikasion pou sak mo ki finn done.
a. salere - __________ b. exper -  _______________
c. andomaze  - ____________ d. iletre - _________________
d. tanpet - _____________ e. portan - _________________
13. Relie bann mo pou form bann koup sinonim. adverser • • kontinie
flakon • • pikan
kontan • • fiol
zaret • • rival
arete • • deteste

Exanp: avargourma                                     bizar

 peng
verifiechekedesirebouze
zournal zistwarlivlagazet
akeyan amikalmoverankinie
ekonomizegaspiyegardepartaze
laper
latristes
lakoler
lazwa